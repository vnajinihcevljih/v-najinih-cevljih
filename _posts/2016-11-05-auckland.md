---
layout: post
title:  "KiwiLand, dežela dolgega belega oblaka"
date:   2016-11-05
published: true
---

<p class="intro"><span class="dropcap">S</span>e spomnite risanke Tabaluga? Tistega zelenega zmajčka in hudobnega snežaka Arktosa, ki je hotel spremeniti svet v sneženo kroglo? Pokrajina v kateri živi simpatični Tabaluga se imenuje Zelandija, verjetno zato, ker je zelena, je namreč kraj večne pomladi, ki jo hoče Arktos zasnežiti, Tabaluga pa jo s svojimi prijatelji rešuje pred mrazom. Ko sem bila mlajša sem mislila, da Tabaluga dejansko živi na Novi Zelandiji, iz tam pa verjetno izvirajo moje prve predstave o tej deželici na južni polobli (četudi gre pri tem le za izmišljeno pokrajino). Tisti, ki niste gledali risank, pa verjetno poznate Gospodarja prstanov ali pa Hobita in verjetno se spomnite vasice v kateri živijo ta majhna bitja, z majhnimi okroglimi vrati na zelenih gričkih. Ti čudoviti kadri in še mnogo drugih je bilo posnetih na Novi Zelandiji in ni čudno, da si vsi želijo/želimo potovati tja in na lastne oči videti te lepote narave. Kia ora! </p>

<div class="photoset-grid" data-layout="1">
    <img src="/assets/images/05auckland/04lesenaskulptura.JPG" data-title="" data-lightbox="gr1">
</div><br/>

Vedno, ko čakam na začetek vkrcanja, rada opazujem ljudi, ki bodo na istem letalu kot jaz in zraven razmišljam, kdo od njih gre zdaj domov, kdo gre samo na počitnice. Še posebaj na dolgih letih z njimi preživiš veliko ur, na zelo majhnem prostoru, ješ isto hrano … V glavnem, imaš kar nekaj skupnega, tudi vznemirjanje ob turbulencah npr. Včasih začne tudi domišljija delati svoje in začnem opazovati, če kdo od posadke deluje sumljiv, da bi na primer sprožil kak škandal na letalu, ga skušal ugrabiti in strmoglaviti. Ok Ana, malo preveč filmov gledaš, si rečem. Tokrat sem videla same Kiwije in Ozzije, ki se odpravljajo domov (Kiwi-prebivalec Nove Zelandije, Ozzi-prebivalec Avstralije), tako da sva bila verjetno ena redkih s tujim potnim listom. Pred vkrcanjem na letalo na letališču v KL, so še enkrat preverili potne liste celotni posadki, naju pa so zraven še precej izprašali. To se ni zgodilo še pred nobenim letom, zato sem bila malce presenečena. 

<blockquote>Gospoda je zanimalo vse v zvezi z najinim odhodom na Novo Zelandijo, zakaj, za koliko časa, morala sva pokazati potrdilo, da že imava povratni karti ... Zanimalo ga je tudi o najini državi, saj je verjetno za njo prvič slišal, o njej je zato vprašal še kontrolorja v drugi vrsti, ta pa mu je zatrdil, da smo v Evropi: “It's okey”, mu je pravil. Nato ga je zanimalo še o našem jeziku, na koncu pa, kako se reče 'thank you' po slovensko. Ko sva ga naučila, nama je izročil nazaj vso dokumentacijo in rekel 'hvala'.</blockquote> 

Naredila sva konkretno nepremikajočo se vrsto in verjetno so naju vsi malo sumljivo gledali, po vseh vprašanjih, ki sva jih dobila samo midva.

Na žalost na tem letu z nizkocenovcem AirAsia nisva bila deležna takšnega razvajanja, sva pa imela na srečo en sedež prazen, tako da sva se lahko zleknila na tri sedeže in malo udobneje spala (no sva se menjavala, saj je eden še vedno moral sedeti). Ne vem kako mi to uspe, ampak vedno naročim hrano, ki je še bolj pekoča od Primoževe. Tokrat je bila tako pekoča, da sem jo naprej pri sebi nekajkrat preklela, v ustih mi je gorelo in že sem čutila čire na želodcu :P Primož se me je usmilil in zamenjal z mano. Oh ta požrtvovalna ljubezen. :$ Je ugotovil, da moraš tako hrano samo neprekinjeno jesti, jo skorajda goltati brez okušanja, tako hitro, da vmes niti ne čutiš, da te peče. To veš na koncu, ko zmanjka hrane. Super razmišljanje, Primož; bi rekel en asistent na faksu, gospod Butala.

Let je trajal dobrih osem ur in v tem času smo dobili majhen listek z osebnimi vprašanji na eni strani, na drugi pa so bila vprašanja povezana z vsebino tvoje prtljage. Ko sem videla modrino avstralskega morja, mi je postalo kar malo žal, da se nisva odločila za Avstralijo, ampak to je bil zgolj trenutek šibkosti, sem se nato opomnila, kako vsi pravijo, da je Nova Zelandija veliko bolj pestra in zanimiva. Stopili smo na avstralska tla, šli na letališče za pol ure, kjer so nam spet pregledali ročno prtljago, nato pa je ponovno sledilo vkrcanje na isto letalo. Čakala nas je še skoraj triurna vožnja do Nove Zelandije. Tudi na tem letu smo dobili listek z vprašanji povezanimi z vsebino tvoje prtljage, le da je bilo tokrat še bolj strogo in bolj natančno. Novozelandska vlada ima zelo stroge predpise glede vnašanja kakršnih koli bioloških snovi, ki bi lahko ogrozile njihove vrste.  Natančni so celo do podplatov tvojih čevljev, saj morajo biti zelo čisti, da ne bi vnesel kakšnih semen ali spor. Prijatelj Nejc nama je pred odhodom podaril neka avtohtona semena iz muzeja v katerem dela, z namenom da jih posadiva na Novi Zelandiji. Hvala ti še enkrat Nejko, jih bova posadila, ko prideva domov. ;) Sva namreč že pred odhodom vedela, da vnašanje le teh ni dovoljeno, saj bi lahko plačala visoko kazen. 

<blockquote>Navdušenje se je povečalo za faktor 10, 20, 100, ko sva pristala na tleh, ki bodo najin dom nadaljnih sedem mesecev. Sem se morala kar zadržati, da nisem od veselja začela skakati in vriskati. Za nama je bila res zelo dolga pot, dnevi vožnje, tedni priprav, meseci načrtovanj, leta želja … In kar naenkrat si tam (no ne tako zelo naenkrat :P).</blockquote> 

Kot sem napisala nekje v prvem blogu, enkrat takrat sva celo zgodbo dokončno dojela tudi midva. Aaaaaampaak, vsega navdušenja je enkrat konec, ko začneš čakati v tistih doooolgih vrstah. No, samo začasno ga je bilo konec. Res sva se veliko načakala. Ni bilo potrebno čakati samo v vrsti za kontrolo potnega lista, ampak tudi v vrsti za bioskener. O tem sem govorila prej, ko smo na letalu izpolnjevali listek. Vsakega posebej so zopet izprašali, nato pa je šla celotna prtljaga čez bioskener. Ne vem zakaj je tako, ampak pri takih kontrolah sem vedno živčna, četudi vem, da ni razloga za strah, ampak vedno si mislim, da lahko najdejo še kaj. Skoraj na vseh letalskih kontrolah do sedaj sem doživela dodaten pregled s skenerjem, kar nekajkrat pa so mi celo vzemali brise kože na različnih delih telesa. 

<div class="photoset-grid" data-layout="12">
    <img src="/assets/images/05auckland/02prihod.JPG" data-title="Pozdravni plakat ob prihodu na letališče." data-lightbox="gr1">
    <img src="/assets/images/05auckland/01prihod.JPG" data-title="Selfie takoj po pristanku; zeluuuuu vesela ku strelaa!!" data-lightbox="gr1">
    <img src="/assets/images/05auckland/03prihod.JPG" data-title="Leseni obok na letališču." data-lightbox="gr1">
</div><br/>

Po vseh obveznostih na letališču si nato spuščen v vodo in moraš zaplavati. Imela sva nekaj preglavic z bankomati, da sva najdla banko z najmanj provizije ob dvigovanju. Zelo naju je zabaval mladenič, ki nama je prodal karti za avtobus do mesta. To ni bil zgolj nakup karte, ampak celo doživetje. :D Kmalu sva ugotovila, kako zelo so Novozelandci 'skulirani', sproščeni in prijazni ljudje. Čisto vsak se bo malo pohecal s tabo, se nasmejal, te vprašal, kako si … Sledila je še 40 minutna vožnja do največjega mesta na Novi Zelandiji – Aucklanda. Lepo je bilo videti lepo in čisto mesto, po vsem smradu in umazaniji iz Malezije. Temperatura pa nama je bila tudi čisto nepoznana. Iz vročine v hlad, veter … Bil je že večer, zato se je malo ohladilo. Pa sva prišla v hostel, najdla svoje zatočišče za naslednjih nekaj dni, nato pa se odpravila v trgovino, saj nisva imela nič več hrane. Takrat pa naju je malo zadelo, ob njihovih cenah namreč. Vedela sva, da je draga država, ne pa da je hrana tako zelo draga. Bova enkrat napisala blog s primerjavami cen, tokrat ostanimo samo pri: so zeloo visoke. :$

Kaj sva počela naslednje dni vas verjetno ne bo tako zelo zanimalo, saj niti ni bilo tako zelo zanimivo. Odpočila sva se od napornega potovanja in se zelo kmalu podala v svet telefonije, bančništva in davkov. Brez tega ne gre, če nočeš biti samo turist. Hodila sva po mestu in iskala najbolj ugodnega ponudnika za telefonijo, ki bi vseeno zadostoval najinim potrebam (če iščeš delo in tudi povsod drugod rabiš navesti svojo telefonsko, zato je to skorajda prva potrebna stvar - imeti novozelandsko telefonsko številko). Nato je sledila turneja po bankah. Dvodnevna turneja po bankah! :D 

<blockquote>Prehodila sva celo mesto z namenom, da bi si pri eni lahko odprla račun, vendar so naju vse lepo po vrsti zavračale z a) ne sprejemamo več novih strank, ker smo tako zasedeni ali b) naslednji možni termin za ureditev računa je čez en teden ali več.</blockquote> 

Ker nama ne ena ne druga možnost ni najbolj dišala, sva iskala alternative. Eni so nama svetovali, da greva v obrobje mesta, kjer nimajo tako zasedeno in si tam ustvariva račun. Nemci so okupirali celo središče Aucklanda! Tukaj jih je namreč toliko kot Rusev xD. V eni banki ob obrobju mesta (KiwiBank, ki je tudi edina novozelandska banka, ostale so avstralske) se nama je nasmehnila sreča in uspelo nama je pridobiti bančni račun, naslednji dan sva že prejela bančno kartico, takrat pa sva še podala vlogo za pridobitev davčne številke, kar sva tudi uredila na banki. 

<div class="photoset-grid" data-layout="22">
    <img src="/assets/images/05auckland/05primozulica.JPG" data-title="Obrobje mesta v katerega sva zašla zaradi bančnega računa." data-lightbox="gr1">
    <img src="/assets/images/05auckland/06ulica.JPG" data-title="" data-lightbox="gr1">
    <img src="/assets/images/05auckland/14kiwiana.jpg" data-title="Kiwiana je trgovina z darilci iz Nove Zelandije. Kiwi Ana. :)" data-lightbox="gr1">
    <img src="/assets/images/05auckland/17papirji.jpg" data-title="Urejanje dokumentacije za pridobitev davčne številke. Fun fun fun. >.<" data-lightbox="gr1">
</div><br/>

Dva dneva sva tako tavala sem ter tja, da celo najvišjega stolpa nisva opazila (tisti stolp, ki ga vedno pokažejo pri poročilih ob novem letu, ko povejo, kje so že vstopili v novo leto, okrog njega pa šviga ognjemet). Naslednje tri dni pa sva porabila za pisanje življenjepisev in iskanje služb. Brskala sva po spletu, pisala blog in pošiljala prošnje, pisala meile in sms-e. Življenje tukaj je namreč precej drago, zato sva hotela čimprej dobiti eno začasno službo, da si lahko pokrijeva vsakdanje stroške. Ampak zadeva ni bila tako enostavna, saj nisva vedela kaj bi; naj ostaneva v mestu in iščeva službo v Aucklandu, zraven pa še neko stanovanjce, naj greva ven iz mesta, kako naj greva, veliko služb je zahtevalo avto - midva brez njega … Mesto nama je iz dneva v dan manj dišalo, prav tako komajpolnoletni razvajeni Nemci, ki so sem prišli za eno leto žurat pred odhodom na faks. V najinem hostlu je bilo slišati več nemščine kot angleščine in vsi so te nagovarjali nemško, kot da je logično, da smo tukaj vsi iz Nemčije. Hostel res ni bil višek družabnosti, bolj zaprta skupnost že prej omenjenega naroda in pa Avstralcev, zato sva si bolj želela iti stran od visokih stolpnic in mestnih ljudi. Poslala sva en kup prošenj, da nisva več vedela, kakšno delo je že katera vsebovala. Na šesti dan pa sem zjutraj prejela klic od enega delodajalca. Moram reči, da sem kar malo globoko vdihnila preden sem se oglasila. Po telefonu se za neko stvar zmeniti ni tako enostavno, sploh pa za službo in to v tujem jeziku, ah kaj v tujem jeziku, v nepoznanem jeziku! Gospod na drugi strani je govoril neko čudno angleščino s primesmi kitajščine. Te nepoznane besede so bile večinoma slišati kot kletvice (ko se verjetno ni spomnil česa v angleščini). Po nekajminutnem pogovoru sva prišla do tega, da me bo poklical, ko bo točno vedel, kako je z nastanitvijo in prevozem. Midva pa sva iskala naprej. 

<div class="photoset-grid" data-layout="1">
    <img src="/assets/images/05auckland/07anastolp.JPG" data-title="Tako sem velika, da se lahko dotaknem špičke Aucklandskega stolpa!" data-lightbox="gr1">
</div><br/>

Ob ene treh, ko sva si delala kosilo pa me gospod zopet kliče. Tokrat je bilo še bolj naporno kot prvič. Eno minuto sem skoraj poslušala samo dretje v kitajščini, vmes je na vsake toliko prišla angleška beseda (pa sem že mislila, da sva opravila z Azijci za nekaj časa), nakar mu rečem, če lahko govori v angleščini, saj ga ne razumem kaj dosti. Vse kar je približno povedal sem ponovila za njim, da mi potrdi, če prav razumem. Končala pa sva pri tem, da naju pride iskat v Auckland čez eno uro in pol (plus še neke druge delavce) za delo v proizvodnji z zelenjavo. Hitro sva dokončala in pojedla kosilo, spakirala kovčke in se predčasno odjavila iz hostla. Na srečo sva dve nočitvi lahko prestavila na en drug termin, tako da ju bova verjetno izkoristila ob odhodu. Pol ure pred prihodom gospoda Kitajca pa še Primož prejme klic. Za delo na neki kmetiji, potrebujejo pa naju ASAP (hitro kolikor se da). Še prej naju je gospod spraševal o izkušnjah itd… Znašla sva se v zagati. Po naju je prihajal gospod, katerega nisva mogla kar tako skenslati, prav tako pa nisva hotela izpustiti boljše ponudbe, saj bi naju tako verjetno nekdo drug nadomestil, če bi prišla kasneje. Prišla sva do sporazuma, da mu poveva za to zelenjadarsko službo in ga prosiva, če lahko prideva po nekaj dneh, do enega tedna. Ko sva se peljala v avtu z gospodom Kitajcem in še enim dekletom z imenom Celine, sva prejela meil od drugega gospoda, da lahko zadržijo mesto, če prideva v petek zvečer. Gospodu Kitajcu tako razloživa, če lahko pri njih delava samo tri dni, saj naju nato čaka druga služba. Malo se je nasmejal in rekel, da je v redu. Peljali smo se proti majhnemu mestecu z imenom Papakura, ki je bilo odmaknjeno eno dobro uro stran iz mesta. Malo olajšana od vsega norenja sva tako končno zadihala. Raziskovanje te lepe države bo zato moralo malce počakati, sva si rekla. Čas pred nama pa je bil zopet bolj azijsko obarvan. O krompirju, najstnicah, ki to niso, varnosti in priseljencih pa naslednjič! ;)

<div class="photoset-grid" data-layout="3332">
    <img src="/assets/images/05auckland/09ulica.JPG" data-title="Ulice ..." data-lightbox="gr1">
    <img src="/assets/images/05auckland/10anaprimoz.JPG" data-title="Na obhodu." data-lightbox="gr1">
    <img src="/assets/images/05auckland/11pristanisce.JPG" data-title="Pogled na pristanišče v Aucklandu." data-lightbox="gr1">
    <img src="/assets/images/05auckland/12anastolpnice.JPG" data-title="Od višine se zvrti ..." data-lightbox="gr1">
    <img src="/assets/images/05auckland/13ulica.JPG" data-title="Ulice ..." data-lightbox="gr1">
    <img src="/assets/images/05auckland/16ulica.jpg" data-title="Ulice ..." data-lightbox="gr1">
    <img src="/assets/images/05auckland/08pralnistroj.JPG" data-title="Obupan Primož, ki je mislil, da sva razbarvala cunje v stroju - vse je namreč izgledalo oranžno. Sva mislila, da je kriva moja nova oranžna majčka, v resnici pa je bil oranžno obarvan plastični pokrov stroja. Bilo je nadvse zabavno; jaz se jokam od smeha, Primož pa smeje od žalosti. Kdo bi naju razumel. :D" data-lightbox="gr1">
    <img src="/assets/images/05auckland/19kuhinja.jpg" data-title="Nekako tako je izgledala skupna kuhinja, vedno je bila polna ljudi in vse možne hrane." data-lightbox="gr1">
    <img src="/assets/images/05auckland/20kuhinjapalacinke.jpg" data-title="Midva sva jo nekajkrat odišavila s palačinkami z nutelo, da so se vsem cedile sline. Mmmm ..." data-lightbox="gr1">
    <img src="/assets/images/05auckland/15pomlad.jpg" data-title="In v mesto je prišla pomlad." data-lightbox="gr1">
    <img src="/assets/images/05auckland/18jegulja.jpg" data-title="Jegulja v parku zraven igrišča za ragbi, novozelandski nacionalni šport." data-lightbox="gr1">
</div><br/>