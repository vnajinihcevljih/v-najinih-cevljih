---
layout: post
title:  "Na kmetiji je lepo, ija-ija-ooo "
date:   2017-01-08
published: true
image:  12cover.jpg
author: Ana
---

<p class="intro"><span class="dropcap">Ž</span>
e nekaj časa obljubljam blog o kmetiji, kjer sva delala pred dobrim mesecem dni. Prednost sem dala trenutnim doživljanjem iz potovanj, sedaj pa je čas, da se spet ozrem nazaj. Zadnji čas iščeva službo v mestu, kjer se trenutno nahajava, tako da to ni moj najljubši čas bivanja tukaj. Tisti, ki ste to že kdaj dali čez veste, da moraš cele dneve viseti na računalniku, iskati ponudbe, pisati prošnje in čakati na kakšen klic. Midva sva šla tudi v akcijo in stopila do raznih restavracij, barov, hotelov, zaposlitvenih agencij, kjer sva izpolnila na miljone papirjev, puščala svoje življenjepise … Spominjam se, da je bilo podobno tudi takrat, ko sva prvič iskala službo, le da je trajalo manj časa, precej manj časa, preden sva jo dobila. In ko gledam nazaj vidim, da nama sploh ni bilo tako slabo. :)</p>

Ko naju je menedžerka kmetije Elri pobrala v mestu, do katerega sva prišla z avtobusom, z barvnimi kovčki in popotniškimi nahrbtniki, si je najverjetneje mislila, da sva še dva, ki bova predčasno zapustila delovno mesto. Njeno prvo vprašanje je bilo, koliko izkušenj imava s kmetovanjem. Midva pa sva začela nekaj jamrati o tem, kako so najini starši odraščali na kmetijah, da prihajava iz vasi, tako da nekako poznava kmetovanje, da je Primož celo enkrat že preizkusil mali stroj za molžo pri stari mami, jaz sem ga videla od blizu … :D Po domače povedano, tako zelo sva nakladala, da se je kar kadilo za nama. Sploh nisva odgovorila na njeno vprašanje, saj dejansko nisva imela nobenih izkušenj z molženjem, razen Primoža, ki je imel malo bližnje srečanje s kravjimi vimami. Malo sem obžalovala, koliko možnosti sem imela, da bi dejansko imela nekaj izkušenj, saj imajo skoraj vsi sosedje okoli nas krave, zakaj se nisem kdaj preizkusila in imela kaj konkretnega za povedati. Verjetno me to ni nikoli zanimalo, saj sem se krav kvečjemu malo bala, tako kot veliko drugih živali. In potem pridem na farmo boste rekli, kajne? V bistvu je bila to Primoževa ideja, saj se je iskalo veliko delavcev na kmetijah, midva pa nisva hotela biti v mestu in potrebovala sva denar. Vse skupaj sem si vzela kot izziv, da se soočim s kravami in veliko dreka. Popravek, veliiiiiiiiiiiiiiiiiiiko dreka.

Najboljši del kmetijstva na Novi Zelandiji je ta, da je k plači vključeno tudi prenočišče. Tako sva dobila čisto novo moderno hišo, saj je kmetija obratovala komaj tri mesece, imela pa sva jo večji del samo zase.  Ves čas sva vabila, če pride kdo k nama na obisk, saj sva imela še dve dodatni sobi in veliko dnevno, pa se na žalost nihče ni odzval vabilu. Baje, da sva predaleč, da je predrago, pa dopusta ni za dobit. No, zdaj nimava več takšnega razkošja, tako da se tiste hiše z veseljem spominjava.

<div class="photoset-grid" data-layout="23">
    <img src="{{ '/assets/images/12kmetija/h2.jpg' | relative_url }}" data-title="Najina hiška na vrhu hriba." data-lightbox="gr1">
    <img src="{{ '/assets/images/12kmetija/h1.jpg' | relative_url }}" data-title="" data-lightbox="gr1">    
    <img src="{{ '/assets/images/12kmetija/h3.jpg' | relative_url }}" data-title="Zaradi številnih oken se je glavni prostor kopal v svetlobi." data-lightbox="gr1">
    <img src="{{ '/assets/images/12kmetija/h5.jpg' | relative_url }}" data-title="Iz dnevne sobe sva velikokrat imela razgled na krave, ki so se pasle na pašniku zraven najine hiše." data-lightbox="gr1">
    <img src="{{ '/assets/images/12kmetija/h7.jpg' | relative_url }}" data-title="Ker nisva imela avta, sva v trgovino hodila zelo redko, takrat pa nabavila zaloge za dva tedna - polni nahrbtniki in nakupovalni voziček." data-lightbox="gr1">
</div><br/>

Prvi dan sva morala opraviti nekakšno varnost pri delu. To je izgledalo tako, da je na kmetijo prišel  en prijazen gospod, s katerim smo se pogovorili o varnosti, vendar smo večji del pogovora namenili vinu in krajih, ki jih morava obiskati. Dokazala sva tudi, da znava voziti avto, kar se mi je sicer čudno zdelo, zakaj bi morala na farmi voziti avto, kvečjemu kakšen traktor. No kasneje sva videla, da traktorjev sploh nimajo, saj se po travnikih vozijo z džipi. 

<div class="photoset-grid" data-layout="123">
    <img src="{{ '/assets/images/12kmetija/h6.jpg' | relative_url }}" data-title="Krave je stockman ponavadi priganjal na mopedu, če je šel po njih šef, se je odpeljal pa kar z džipom. " data-lightbox="gr1">
</div><br/>

Takrat sva spoznala še Elrinega moža Nathana, s katerim skupaj vodita kmetijo. Spoznala pa sva se tudi z vedno nasmejanim Angelom, ki je tako kot vsi ostali delavci na farmi Filipinec. Ob ogledu molzišča nama je takoj postalo jasno, kako je možno pomolsti toliko krav dvakrat v enem dnevu. Stroj ima namreč vrteči sistem, tako da krava ena za drugo vstopa v bokse na platformi, na tem mestu pa jim delavci namestijo cupse (molzni stroj, ki ima štiri stekleničke – cupse). Krave v času molzenja dobijo hrano v žleb za krmila, tako da jih le ta privabi na platformo. Ob izteku kroga so že pomolzene, saj je hitrost vrtenja nastavljena tako, da se pomolzejo do konca in takrat se cupsi odvržejo avtomatsko. Če se katera še vedno molze, pa jim cupse odstrani delavec, ki je na izhodni strani platforme. Ko cupsi padejo dol, se avtomatsko dvigne tudi varovalo, tako da lahko krave izstopijo iz platforme in nadaljujejo pot po hodniku do malo večje ograde, kjer se zberajo, da jih nato stockman (tisti, ki pripelje in odpelje krave) odpelje do travnika. Stroj je nastavljen na molzenje 400-500 krav na uro. Praviloma naj bi potekalo tako, v resnici pa gre vse skupaj precej počasneje. Če bi res pomolzli toliko krav v eni uri, bi končali v treh urah, ponavadi pa je trajalo vsaj še enkrat toliko. 

<div class="photoset-grid" data-layout="122">
    <img src="{{ '/assets/images/12kmetija/s6.jpg' | relative_url }}" data-title="Pogled na 'shed' oziroma molzišče. Na desni strani vidite dve veliki cisterni za mleko. Ena se napolni v enem dnevu, njena kapaciteta pa znaša 30 000 l. Mi smo ponavadi namolzli 20-25 000 l mleka v enem dnevu." data-lightbox="gr1">
    <img src="{{ '/assets/images/12kmetija/s5.jpg' | relative_url }}" data-title="Ko čakamo krave, da pridejo v 'shed' in se Primož in John malo zabavata s cupsi. :)" data-lightbox="gr1">
    <img src="{{ '/assets/images/12kmetija/s2.jpg' | relative_url }}" data-title="Primožu je šlo delo dobro od rok. Dnevno je pomolzel toliko krav, kot kakšen slovenski kmet v enem mesecu ali še več!" data-lightbox="gr1"> 
    <img src="{{ '/assets/images/12kmetija/s3.jpg' | relative_url }}" data-title="Premikajoča se platforma." data-lightbox="gr1">
    <img src="{{ '/assets/images/12kmetija/s4.jpg' | relative_url }}" data-title=":P" data-lightbox="gr1">
    <img src="{{ '/assets/images/12kmetija/s1.jpg' | relative_url }}" data-title="Primož mi je enkrat pravil:'Pa sj bi blo čist kul, če bi bla midva kmeta tkole na NZ.' xD" data-lightbox="gr1">  
</div><br/>

Primoža so uvedli na pozicijo, kjer je natikal cupse na vimena, mene pa so postavili na cups-off. Moje delo je bilo torej, da sem dajala dol cupse kravam, ki so se še vedno molzle, pa ni več teklo veliko mleka. Večinoma pa sem se ukvarjala s prepričevanjem krav, da so zapustile platformo, saj so se zaradi hrane v žlebu hotele voziti še naprej (ker vejo, da bodo spet dobile hrano, če ostanejo gor) in pa s čiščenjem dreka. Ko so njihove mlečne žleze polne mleka, se želijo pomolsti, saj jih to boli, zraven pa dobijo še hrano, zato so verjetno srečne. Ko pa jim obojega ob izteku platforme zmanjka, se začne za njih stres in takrat izločajo to kar moram potem jaz čistiti. Najtežje se mi je bilo navaditi ravno na to veliko količino dreka. Ker si gledal dobesedno v njihove riti, si moral biti pozoren, da si se pravočasno umaknil ob dvigu repa. Včasih pa se je bilo nemogoče ozirati tudi na to, saj se je začelo tako hitro, da si bil že pošprican preden si vedel, da se bo zgodilo. Na srečo smo imeli gumijaste hlače, jakno ter škornje. Sodelavci so se vedno hecali z mano, da imam OCD (obsesivna kompulzivna motnja – nenehna težnja po čistoči in redu), ker sem po vsakem takem dogodku takoj v roke prijela vodno cev, takšno kot jo imajo gasilci in začela s čiščenjem. Delo na cups-on pa mi nikakor ni šlo, saj sem se bala brcanja krav. To delo je tudi precej težje in bolj nevarno, saj imaš roke v višini njihovih nog, zato moraš biti ob natikanju cupsov res previden, predvsem pa zelo hiter, kar pa jaz vsekakor nisem. Z Elri sem se zato dogovorila, da bom delala druga dela.

V prvem tednu so enkrat krave ušle po cesti, katero bi morale samo prečkati, zato je obstajala verjetnost, da se bo stvar še ponavljala naslednje dneve, saj imajo dober spomin. Moje delo je bilo, da sem jih čuvala, da niso spet ušle. Na obeh straneh sem napela električne vrvi, ki sem jih morala nato ob vsakem prihajajočem vozilu odstraniti. To se ni dogajalo tako zelo pogosto, tako da sem večinoma nekaj ur samo sedela v džipu in brala knjigo. Mimogrede, to je bilo navodilo šefice! :D 

<div class="photoset-grid" data-layout="12">
    <img src="{{ '/assets/images/12kmetija/o7.jpg' | relative_url }}" data-title="Takole sem od šestih zjutraj sedela v avtu, v oranžni markirki, zato ker je mogoče na vsake pol ure  prišel kakšen tovornjak poln drv." data-lightbox="gr1">
    <img src="{{ '/assets/images/12kmetija/o9.jpg' | relative_url }}" data-title="In so šle po cesti naprej proti molzišču ..." data-lightbox="gr1">
    <img src="{{ '/assets/images/12kmetija/o10.jpg' | relative_url }}" data-title="Včasih sem bila priča res lepim sončnim vzhodom, da sem namesto v knjigo raje strmela v zbujajoči se dan. :)" data-lightbox="gr1"> 
</div><br/>

Moje delo je ponavadi vključevalo tudi hranjenje teličkov. V džip sva skupaj s Paulom (včasih tudi s kom drugim, ki je imel čas) naložila žaklje krmil, natočila cisterne mleka in se odpeljala do travnikov, kjer so bili telički. Eden je vozil, drug pa je odpiral električne vrvi ali vrata. Hrano sva stresla v hranilnike od koder so telički jedli, cisterne z mlekom pa pustila na travniku (okrog in okrog so bili gumijasti seski po katerih je priteklo mleko).

Na kmetiji so bili poleg Angela še Mark, ki je po nekaj tednih zapustil delo, Aris in pa John, ki je stanoval z nama. Tudi on je kmalu nehal z delom zaradi študijskih obveznosti. Na kmetiji je pomagal tudi upokojenec Paul, tisti kiwi pri katerem sva izdelala najin campervan. Ker je bilo prva dva tedna delavcev v molzišču dovolj, skoraj nikoli nisem delala v molzišču, tako da so mi dali druge zadolžitve. Primož pa je delal po cele dneve, večinoma po 12 ur na dan, enkrat se je zgodilo, da so delali tudi 16 ur, kar je bilo res čisto preveč. V času, ko nisem delala za kmetijo, sem tako ves čas kuhala - kosila, večerje, da je lahko Primož jedel takoj, ko je prišel domov. Zaradi tega sem se ničkolikokrat jezila, saj bi me lahko vključili v delo in tako malo razbremenili fante, a je naša šefica precej varčevala z denarjem. Potem pa je prišel čas, ko smo izgubili enega delavca, nato še drugega in takrat sem tudi jaz prišla bolj na vrsto. 

Delo je bilo vse prej kot enostavno. Primož je vstajal ob treh zjutraj, saj se je začelo z molžo ob štirih, delo pa so končali večinoma ob enajstih zjutraj, če je bil dober dan – ob desetih. Sledili sta dve uri odmora za kosilo in že se je začela druga runda molže, ki je trajala do sedmih zvečer, včasih celo dlje, ob dobrih dnevih pa smo končali ob šestih zvečer. Ob prihodu domov je sledila večerja in Primož je nato kmalu moral iti že spat. Jaz sem bila prava srečnica, saj nisem rabila tako zgodaj vstajati, razen v tednu, ko sta bila šefa na dopustu. Dopoldne je bil na cups-off ponavadi Nathan, ki je označeval krave za oploditev in pa Paul, ki je skrbel, da so zapuščale platformo. V tistem tednu je Paul prevzel vlogo vodje, tako da sem jaz delala na cups-off. Ravno ta teden je bil tudi najin najlubši teden na kmetiji.

<div class="photoset-grid" data-layout="1">
    <img src="{{ '/assets/images/12kmetija/o12.jpg' | relative_url }}" data-title="Enkrat so krave izgubile orientacijo in so se vrnile nazaj proti molzišču, četudi so bile že na pol poti do svojega pašnika. Hitro sva z Angelom v dežju tekla proti njim in kmalu za tem je nastala tale lepa mavrica. Še dobro, da sem imela pri sebi telefon. :)" data-lightbox="gr1">
</div><br/>

Paul je človek, ki nam je lahko vsem za vzgled, zato sva ga tudi tako zelo občudovala. Pri svojih 65 letih je še neverjetno aktiven, poln energije in življenjskega optimizma. Imela sem to srečo, da sem veliko časa preživela z njim, ko sva hranila teličke, tako da sva veliko predebatirala in od njega izvedela ogromno smešnih zgodb. Na začetku mi ga je bilo malo težje razumeti zaradi novozelandske angleščine, a četudi ga ne bi nič razumel, bi užival ob njegovem nastopu. V tednu, ko je prevzel kmetijo v svoje roke, pa se je še bolj izkazal. Še nikoli nisem tako uživala v delu, ki mi sicer ni všeč. Postali smo res prava ekipa, ki drži skupaj v dreku in vseh težavah. Skupaj smo peli, Paul je igral navidezno kitaro in se tako poleg dobro opravljenega dela zraven še zabavali. 

Vedno je lepo skrbel za nas - nosil nam je čaj, kakav, piškote ter čokoladice. Poleg vsega pa je bil še enkraten mentor, saj si je vedno vzel čas za nas in nam podajal nova znanja. Ko je šel zdravit bolno kravo na pašnik, je vedno poleg vzel še enega izmed nas, da smo lahko videli, kako poteka delo živinozdravnika. Bil je takšen šef, ki ga lahko samo iščeš. V primerjavi z Nathanom, ki se je samo držal za glavo in bil ves pesimističen v svoji pisarni, skoraj nikoli ne spregovoril besede z nami in ves čas vpil na krave. V tem tednu smo res videli, kaj pomeni dober šef in kako dober šef vpliva na ekipo. 

Delo je bilo naporno, ampak v dobrem vzdušju, z dobrimi ljudmi okoli sebe, je vsako delo v veselje. Zaradi pomanjkanja delavcev eno obdobje dalj časa kot je sicer dovoljeno, nisva imela prostega dneva, zaradi odhoda šefov pa smo morali v tistem tednu delati vsi, tako da prosti dnevi spet niso bili možni. Paulu pa to ni bilo všeč, zato je en dan namesto naju prišla delat njegova žena in to zastonj, samo da sva midva imela prosto! To je bil tisti dan, ko sva šla s Primožem kupit avto v Hamilton. Če ga takrat ne bi šla iskat, ga verjetno ne bi več dobila, tako da sva tudi za to hvaležna njemu. Ko smo končali z delom na zadnji dan Paulovega vodenja, pa nas je vse za par minut poklical v pisarno. 

<div class="photoset-grid" data-layout="1">
    <img src="{{ '/assets/images/12kmetija/o6.jpg' | relative_url }}" data-title="Tudi ta slika je nastala enkrat, ko so krave šle v napačno smer, na srečo smo to kmalu opazili in stekli v akcijo. Res so poskrbele, da nam nikoli ni bilo dolgčas :D." data-lightbox="gr1">
</div><br/>

Že kakšna dva tedna nazaj mi je med hranjenjem teličkov pravil, da ima eno skrivnost, ampak, da mi je ne bo povedal, ker menda nihče zares ne zadrži skrivnosti zase. Statistično gledano jo vsak pove vsaj enemu, le temu pa reče, da je ne sme nobenemu naprej, a jo nato tudi ta naprej samo enemu itd ... Ko bom izvedela to stvar, bom vedela, da je bila to ta skrivnost. Seveda sem ves čas razmišljala, kaj bi to lahko bilo, tisti večer v pisarni pa nam jo je razkril. Povedal nam je, da je bil danes zadnji dan, ko je delal na tej kmetiji, se nam zahvalil za odlično sodelovanje in razložil razlog za svojo odločitev. V trenutku se je spremenilo vzdušje iz razposajenega v nekakšno bridko žalost. Aris je rekel, kdo bo sedaj prepeval z njim, Angelo pa je vprašal, če lahko joka, in da naj vrže ven Indijce na novi kmetiji in zaposli njega. :D Namesto nekaj minut v pisarni smo tam obsedeli skoraj eno uro. Midva sva po njegovem odhodu delala samo še dva dneva, tako da za naju ni bilo velike razlike. Bolj kot kaj drugega sva bila hvaležna za to lepo doživetje na kmetiji, ki ga brez njega ne bi bilo, zato sva bila vesela zanj, da gre na kmetijo, kjer mu bo bolje.

<div class="photoset-grid" data-layout="1">
    <img src="{{ '/assets/images/12kmetija/o5.jpg' | relative_url }}" data-title="Na znaku piše, da je omejitev hitrosti 30 zaradi morebitnih otrok na cesti. Kmetija je velika skoraj osem kvadratnih kilometrov in na tem območju so samo trije otroki, ki živijo v hišah daleč stran od te glavne ceste. Edina bitja, ki bi se lahko znajšla na njej, so krave. :P Novozelandci so res smešni ljudje, majhneni na varnost. Pred vhodom na območje kmetije je postavljena velika tabla, kjer piše miljon pravil, kako se moraš vesti, kaj moraš imeti oblečeno na sebi itd itd ...  " data-lightbox="gr1">
</div><br/>

Sprva sem nameravala času na kmetiji posvetiti en blog, ampak sem v času pisanja spoznala, da to ne bo mogoče, ker imam še toliko za povedati o vseh čudovitih ljudeh, s katerimi sva se družila. Zaradi napornega dela so naju domači nagovarjali, naj čimprej zapustiva kmetijo, saj nisva na Novo Zelandijo prišla z namenom, da bova ves čas samo garala. Tudi midva sva si to mislila v svojih glavah, vendar ko postaneš nekakšna družina z vsemi tamkajšnjimi delavci, veš da bodo oni tisti, ki bodo na slabšem, saj bodo morali delati še več, kajti šefi ne priskrbijo dovolj delovne sile in zato jih nočeš pustiti na cedilu. Ne zaradi šefov, ampak zaradi teh ljudi, ki so nama prirasli k srcu, ki so že sedaj zgarani pa se še vseeno nikoli ne pozabijo smejati in širiti dobre volje med ljudi. V enem članku sem prebrala, da so Filipinci najbolj nasmejani ljudje na tej Zemlji in pod to trditev se lahko oba podpiševa.

 “Dejmo bit še mi Filipinci!” :D

<div class="photoset-grid" data-layout="123">
    <img src="{{ '/assets/images/12kmetija/o3.jpg' | relative_url }}" data-title="Z ovčko Georgijem smo vsi radi prijateljevali, saj je res tako simpatičen. Včasih je ušel iz travnika in se kar naenkrat znašel na hodniku v 'shedu' ter se začel z glavo zaletavati v Primoža. :D" data-lightbox="gr1">
    <img src="{{ '/assets/images/12kmetija/o4.jpg' | relative_url }}" data-title="Ko je bil še malo manjši, sem ga z mlekom hranila po flaški in ga zvečer odpeljala iz travnika v njegove jasli. Je edina ovčka na kmetiji in je v lasti šefinih otrok, kateri ga vozijo na neke razstave. " data-lightbox="gr1">
    <img src="{{ '/assets/images/12kmetija/o1.jpg' | relative_url }}" data-title="Pogled na 'shed' oziroma molzišče iz druge strani, kjer so narejene tudi jasli za hrano. Krave so namreč skozi celo leto zunaj, saj na NZ v tem delu nimajo snega oziroma nizkih temperatur. Ker pa trava vseeno malo manj raste, jih morajo pozimi hraniti še dodatno s silažo. Njihova glavna hrana je torej trava s pašnikov, zato je kvaliteta mleka in mesa res na visokem nivoju." data-lightbox="gr1">
    <img src="{{ '/assets/images/12kmetija/o11.jpg' | relative_url }}" data-title="Sj sploh ne vem, kaj bi tukaj komentirala. Vesel kmet, ki odhaja na čiste domače prostore, kjer noben ne 'serje' po tleh! :D" data-lightbox="gr1">
    <img src="{{ '/assets/images/12kmetija/o2.jpg' | relative_url }}" data-title="V zadnjem tednu smo teličke preselili na drug travnik, saj je bil stari že precej iztrošen. Ta proces sploh ni bil enostaven, saj so mlade kravice zelo hitre. Stežka smo jih ob pomoči petih delavcev spravili iz starega pašnika čez cesto in nato na pravo pot, kjer smo jih priganjali še nekaj kilometrov do svežega pašnika. Pred nama je Paul s svojim štirikolesnikom in prikolico polno hranilnikov, za njim v džipu pa sva midva s Primožem." data-lightbox="gr1">
    <img src="{{ '/assets/images/12kmetija/o8.jpg' | relative_url }}" data-title="Nasvidenje do naslednjega dela! ;)" data-lightbox="gr1">    
</div><br/>


