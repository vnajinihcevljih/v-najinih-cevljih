---
layout: post
title:  "Pa sva šla ... "
date:   2016-10-13
published: true
---

<p class="intro"><span class="dropcap">Z</span>ačelo se je aprila, ne v bistvu že prej. Decembra 2015. Decembra zato, ker sva šla na predavanje v STA o počitniško-delovni vizi na Novi Zelandiji, resneje pa se je začelo sredi aprila, ko sva za vizo zaprosila in jo na srečo tudi dobila. O teh začetkih pa kdaj drugič. Danes bova pisala o najbolj svežih dogodkih izpred enega tedna, o poti v to deželo tam daleč spodaj.</p>

Ko sva dobila delovno vizo, sva vedela, da je zdaj vse skupaj postalo resno in da bo najino drugo leto drugačnejše kot sva si kdajkoli predstavljala, predvsem da se bo odvijalo dobesedno na koncu sveta, dlje kot tja namreč od naše države ne moreš priti. Da na Novo Zelandijo čisto zares greva, pa sva vedela po tem, ko sva kupila letalski karti, saj je bil strošek precej višji. Mislim, da so nama enkrat takrat začeli verjeti tudi domači in prijatelji. Po pravici povedano pa sva verjetno vse skupaj najkasneje dojela midva, enkrat takrat, ko sva se znašla na letalu iz Kuala Lumpur do Aucklenda. 

<div class="photoset-grid" data-layout="1">
    <img src="/assets/images/post1/01kovcek.jpg" data-title="Ana gre v Ljubljano in nato v Jevnico k Primožu. Na železniški postaji Ponikve." data-lightbox="gr1">
</div><br/>

Bila je noč iz torka na sredo 5. oktobra, ko naju je Primoževa mami peljala v Ljubljano na Petrol, kjer naju je čakal prevoz do letališča v Budimpešti. 

<blockquote>Kako se posloviti od vseh ljudi, ki jih imaš rad, za 7 mesecev in pol? Je bilo kar težko, vsaj meni, saj o tem prej ne razmišljaš, ko kupuješ karto in se pripravljaš na potovanje. To te doleti zadnje dneve in na srečo imaš toliko dela z vsemi pripravami, da nimaš časa razmišljati in biti žalosten.</blockquote> 

Vsaj ne ves čas. Nato se spomniš, da ne smeš nič “jokcati”, ker si si sam zamislil vse skupaj, in da nima smisla obžalovati odločitve, za katere v bistvu z vsem srcem verjameš, da so bile pravilne. Čas pa tako ali tako zelo hitro beži, samo vi nama ne pobegnite! ;)

Torej, kje sem ostala? Aha, Budimpešta! Vožnja je bila zares prijetna. Ves čas smo klepetali, vsaj Primož in voznik Jure sta, jaz sem bila malo izolirana zadaj, pa še včasih so bile debate bolj moške narave, tako da se mi je počasi začelo spati. Le kako ne, če smo se vozili ponoči/zjutraj. Zanimivo je, kako v štirih urah in pol vožnje vstopiš v življenje nekega popolnega tujca, spoznaš njegov del zgodbe, da ti v tako kratkem času že malo priraste k srcu. Ob pol petih zjutraj sva prispela na prvi cilj, kjer smo se poslovili in odšli po svojih poteh. Jure naprej z avtom k punci v Ukrajino, midva pa v Turčijo.

<div class="photoset-grid" data-layout="1">
    <img src="/assets/images/post1/02letalisce.jpg" data-title="Pogled na check-in na letališču v Budimpešti." data-lightbox="gr1">
</div><br/>

Bila sva tako rekoč celo noč brez spanja (razen jaz sem bila deležna nekaj dremanja v avtu, vendar se bi temu težko reklo spanje), najin let pa je bil šele ob dveh popoldne. Zato sva šla v malo odmaknjen del letališča s stoli, ki so povezani v klopi in v izmenah nadoknadila delček noči. Ker je bil Primož pokonci vso vožnjo, sem bila jaz prva na izmeni za varovanje prtljage. Nekaj časa je še šlo, saj sem se zamotila z opazovanjem in branjem knjige, počasi pa se začenjaš mučiti in držati oči narazen pod prisilo, zato sem komaj čakala, da se zamenjava. Nekje ob sedmih sem prišla na vrsto še jaz in vse skupaj sva še nekajkrat ponovila, ravno tolikokrat da sva zmedla cel bioritem! :D

<div class="photoset-grid" data-layout="21">
    <img src="/assets/images/post1/04primozspi.jpg" data-title="Medtem, ko Ana pazi na kovčke, Primož spi. To je bila že naslednja runda spanja." data-lightbox="gr1">
    <img src="/assets/images/post1/03anaspi.jpg" data-title="Tudi Ana je malo zaspala. " data-lightbox="gr1">
    <img src="/assets/images/post1/06budimpestasteza.jpg" data-title="Še zadnja slika pred odhodom v Istanbul." data-lightbox="gr1">
</div><br/>

Letela sva z letalskim prevoznikom Turkish Airlines do Istanbula in nato z njimi tudi v malezijsko mesto Kuala Lumpur. Do sedaj sem letela le na kratke razdalje z nizkocenovcem Ryanairom, zato si lahko mislite, kako sem bila navdušena nad celotno izkušnjo letenja z eno najbolj priznanih letalskih družb. Dejansko se počutiš kot kralj, katerega pitajo od spredaj in zadaj, ti pa moraš le sedeti in se prepustiti udobju. Mogoče sem to udobje toliko bolj občutila tudi zato, ker sva po slabih dveh urah leta do Istanbula tam morala čakati še devet ur do naslednjega leta. Še enkrat devet ur čakanja, juhej! Ne moraš si misliti, kako te tekanje sem ter tja in brezdelje hkrati močno utrudita. 

<div class="photoset-grid" data-layout="21">
    <img src="/assets/images/post1/05hranaletalo.jpg" data-title="Tudi na prvem letu, ki je trajal le slabi dve uri sva dobila obrok." data-lightbox="gr1">
    <img src="/assets/images/post1/07prvilet.jpg" data-title="Pogled na Zemljo." data-lightbox="gr1">
</div><br/>

Tudi v Istanbulu sva se večinoma potikala po letališču, vmes še nekajkrat šla spat za urico ali pol (isto kot prej, vendar sedaj na klopeh, kjer so ljudje čakali na vkrcavanje - so bolj udobne :D). Zadnjih nekaj ur pred letom, ki je bil ob dveh zjutraj, pa sva odkrila Diners klub salon. Zaradi vseh ugodnosti, ki naj bi jih ponujal imetnikom njihove kartice, sva si tik pred odhodom tudi sama ustvarila račun pri njih, ker sva študenta pa imava prvo leto brezplačno. Po pravici povedano sploh nisva vedela, kako zadeva deluje, zato sva se nekoliko nesigurna znašla pri pultu in pokazala kartici.

<blockquote>Gospod nama jih je čekiral, midva sva se podpisala, nato se gledava, gledava gospoda za pultom in Primož vpraša: “Kaj pravzaprav pa midva zdaj lahko delava tukaj?” Gospod odgovori:”Ja, karkoli hočeta, lahko jesta kar hočeta, pijeta, se gresta stuširat”…</blockquote>

Mhm, nama je bilo kar luštno tiste ure tam, predvsem okusno in osvežilno, saj sva imela open bar. Ne vem, če je kdo še bolj koristil salon tisti dan, kot sva ga midva. Ampak ej, saj sva si zaslužila po vsem nespanju in čakanju, + midva sva vse pojedla do konca, medtem ko se ljudje tja velikokrat hodijo “preseravati” po domače in vso hrano puščajo na krožnikih (najina opažanja v tistih nekaj urah). 

<div class="photoset-grid" data-layout="12">
    <img src="/assets/images/post1/08zahod.jpg" data-title="Sončni zahod v Istanbulu." data-lightbox="gr1">
    <img src="/assets/images/post1/09primozdiners.jpg" data-title="Diners Club salon naju je razvajal v poznih večernih urah do leta." data-lightbox="gr1">
    <img src="/assets/images/post1/10hrana.jpg" data-title="" data-lightbox="gr1">
</div><br/>

Bila sva res sita, ko sva šla na drugo letalo, ki je poletelo ob dveh zjutraj v KL (Malezija). Kmalu po tem, ko smo dosegli določeno višino, pa je posadka začela pripravljati večerjo. Ob treh zjutraj? Ohjoj, najina želodca pa preveč polna. Ampak je bilo dobro, in je šlo skozi želodec vse kar se je znašlo tam nad oblakih. In ja, res je bilo luštno. Kar naprej so nas z nečim stregli, od vročih odišavljenih krpic za umivanje obraza, dekic, blazinic, paketa, ki je vseboval zobno pasto, krtačko za zobe, balzam za ustnice, copate, nogavice, pokrivalo za oči, čepke itd… In ne vem od kje mit, da je hrana na letalu zanič? Midva sva bila zares navdušena nad čisto vsem. Da ne govorim o zaslončkih pred nami, ki so bili opremljeni z najnovejšimi filmi, ki so komaj prišli iz kina, serijami, glasbo, zemljevidom, kje potujemo in vsemi podatki o letenju. Ko le ne bi bila tako zaspana, da bi lahko kaj več izkoristila teh deset ur vožnje. 

<div class="photoset-grid" data-layout="2">
    <img src="/assets/images/post1/12karte.jpg" data-title="Letalski karti za Kuala Lumpur." data-lightbox="gr1">
    <img src="/assets/images/post1/11zaslon.jpg" data-title="Ves čas sva spremljala pot na zaslonu." data-lightbox="gr1">
</div><br/>

Preskakovali smo časovne pasove in prišli do pet ur razlike z našim časom. Vse bolj smo se bližali deželi, ki ima trenutno najvišje temperature v celem letu, je izrazito multikulturna z najbolj zastopanimi Kitajci in Indijci (vsaj po občutku sodeč), z ženskami, ki so delno ali popolnoma zavite v oblačila, ki pokrivajo celo telo in lase ali celo cel obraz, v deželo, kjer sva se prvič malo bolj soočila s kulturnim šokom. Malezija. Nama je bilo všeč ali ne, kako sva se sploh znašla v vsem neredu in umazaniji, vročini in nevzdržni vlažnosti? O vsem tem v naslednjem blogu … ;)

P.S. In ja, midva sva že na Novi Zelandiji, danes, v sredo popoldne, 12. oktobra sva prispela, kar malo utrujena, saj tudi tukaj doživljava šoke, le malo drugačne vrste. 

<div class="photoset-grid" data-layout="2">
    <img src="/assets/images/post1/14kul.jpg" data-title="Letališče v Kuala Lumpurju s tropskim gozdom v sredini." data-lightbox="gr1">
    <img src="/assets/images/post1/13midvakul.jpg" data-title="Midva po izkrcanju iz letala." data-lightbox="gr1">
</div><br/>