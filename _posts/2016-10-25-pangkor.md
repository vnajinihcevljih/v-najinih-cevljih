---
layout: post
title:  "Pangkor Island"
date:   2016-10-25
published: true
author: Ana
---

<p class="intro"><span class="dropcap">M</span>
alo sva v zaostanku in zato je treba pohitrit, bi rekel Primož. Počitnice na morju so že malo za nama, zato pa so ostali spomini in slike. Danes bodo največ govorile le te, jaz pa bom malo bolj tiho (se bom potrudila), ker drugače se ne bova nikoli premaknila do Nove Zelandije. Tisti, ki ne veste; od kar sva tukaj imava res ogromno dela, zato nisva imela časa za blog. Sprva je bilo treba urediti vse pravne obveznosti, nato je sledilo iskanje službe, sedaj pa že skoraj en teden na polno delava in se komaj kaj oglasiva še svojim najbližnjim. 
</p>

<div class="photoset-grid" data-layout="3333333333">
    <img src="{{ '/assets/images/03pangkor/01.jpg' | relative_url }}" data-title="35 minutna vožnja do otoka Pangkor" data-lightbox="gr1">
    <img src="{{ '/assets/images/03pangkor/02.jpg' | relative_url }}" data-title="Sledila je vožnja z roza taksiji-kombiji" data-lightbox="gr1">
    <img src="{{ '/assets/images/03pangkor/03.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/04.jpg' | relative_url }}" data-title="Večerno namakanje v prijetno toplem morju" data-lightbox="gr1">
    <img src="{{ '/assets/images/03pangkor/05.jpg' | relative_url }}" data-title="Ptič (Hornbills) je bil posebna atrakcija na otoku in sva vesela, da nama ga je uspelo slikati." data-lightbox="gr1">
    <img src="{{ '/assets/images/03pangkor/06.jpg' | relative_url }}" data-title="Razočaran Primož, ko ugotovi, da je nemogoče priti v džunglo, vsa čast Tarzanu, da se ni nič porezal :P" data-lightbox="gr1">
    <img src="{{ '/assets/images/03pangkor/07.jpg' | relative_url }}" data-title="Naselje, kjer sva bila nastanjena tri dni, ob cestah pa stojnice, restavracije …" data-lightbox="gr1">
    <img src="{{ '/assets/images/03pangkor/08.jpg' | relative_url }}" data-title="Gugalnica za dva, tri, štiri …? :D" data-lightbox="gr1">
    <img src="{{ '/assets/images/03pangkor/09.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/10.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/11.jpg' | relative_url }}" data-title="Ker imava ful kul kontrastne kratke hlače" data-lightbox="gr1">
    <img src="{{ '/assets/images/03pangkor/12.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/13.jpg' | relative_url }}" data-title="" data-lightbox="gr1"> 
    <img src="{{ '/assets/images/03pangkor/14.jpg' | relative_url }}" data-title="Zanimiva scena, imitacija lesa, ki je v resnici beton" data-lightbox="gr1">
    <img src="{{ '/assets/images/03pangkor/15.jpg' | relative_url }}" data-title="Iskanje manj obljudenih plaž" data-lightbox="gr1">
    <img src="{{ '/assets/images/03pangkor/16.jpg' | relative_url }}" data-title="Primož se igra Tarzana :D" data-lightbox="gr1">
    <img src="{{ '/assets/images/03pangkor/17.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/18.jpg' | relative_url }}" data-title="Večerja po malezijsko s pogledom na morje in sončni zahod." data-lightbox="gr1">
    <img src="{{ '/assets/images/03pangkor/19.jpg' | relative_url }}" data-title="Ko si prišel v kako vaško gostilno, ki niti menija ni imela in si moral malo zamižati na obe očesi ob pripravi hrane. Primož se je tolažil s tem, da toplota uniči vse mikrobe. XD" data-lightbox="gr1">
    <img src="{{ '/assets/images/03pangkor/20.jpg' | relative_url }}" data-title="Kosilo z najboljšo pijačo - Ice lemon tea." data-lightbox="gr1">
    <img src="{{ '/assets/images/03pangkor/21.jpg' | relative_url }}" data-title="En dan sva za raziskovanje otoka najela motor, ki je bil zelo v stilu s primoževim outfitom. :P" data-lightbox="gr1">
    <img src="{{ '/assets/images/03pangkor/22.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/23.jpg' | relative_url }}" data-title="Na razgledni točki" data-lightbox="gr1">
    <img src="{{ '/assets/images/03pangkor/24.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/25.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/26.jpg' | relative_url }}" data-title="v najinih čevljih" data-lightbox="gr1">
    <img src="{{ '/assets/images/03pangkor/27.jpg' | relative_url }}" data-title="Opice je bilo možno opaziti povsod" data-lightbox="gr1">
    <img src="{{ '/assets/images/03pangkor/28.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/29.jpg' | relative_url }}" data-title="" data-lightbox="gr1">
    <img src="{{ '/assets/images/03pangkor/30.jpg' | relative_url }}" data-title="Vijugasta cesta med preraščeno džunglo." data-lightbox="gr1">
</div>

<br/>

## Zanimivosti

* Bila sva ena redkih belcev na otoku, vsaj opaziti ni bilo nikjer nikogar. Ljudje so zato veliko strmeli, nama trobili, se smejali, nama skušali seveda kaj prodati.
* Na otoku je ogromno opic. Živela sva čisto zraven džungle, zato si ob jutrih lahko poslušal, kako glasno je tam življenje. So tudi spretne plenilke nahrbtnikov, zato jih ne smeš nikjer puščati brez nadzora. Midva sva se znajdla in jih pred plavanjem v morju (da sva tako lahko šla oba naenkrat) vedno priklenila s ključavnico na neko vejo (hvala ati za ključavnico, res pride prav;)). Navajene so namreč, da dobijo hrano od turistov, katero imajo v nahrbtnikih in tako sklepajo, da je tam vedno kaj dobrega. So kar pametne, kajne?
* Na otoku sva bila v času monsuna, to pomeni, da veliko dežuje, voda pa je kalna, saj je pomešana z mivko. Za potapljanje to ni bil pravi čas, voda pa je bila vseeno odlična za kopanje. Imela je zagotovo več kot 30 stopinj, saj si se počutil kot v toplicah.
* Na zemljevidu sva našla neko veliko plažo do katere sva hotela priti. Do nje sva se odpravila kar po obali, saj se rada plaziva po skalah in raziskujeva neodkrite kotičke. Ko sva po nekaj urah prišla do konca sva se hotela še skopati v morju, nakar zagledava dva moška, ki se nama približujeta. En je bil v uniformi, drugi je izgledal kot čuvaj, poleg sebe pa sta imela še psa. V polomljeni angleščini nama dopovedujeta, da se ne smeva zadrževati na tem območju in da naju bosta pospremila do ceste. Med hojo tja sem še prepričala čuvaja, če se greva lahko vsaj še enkrat skopat, če sva že prišla do sem, češ da bi se rada malo umila in “ohladila”. Po nekaj besedah je le dovolil in lahko sva šla v vodo, na najine stvari na plaži pa sta pazila oba s psom na čelu. :D Verjetno je šlo za kakšno zasebno območje, do katerega nimajo vsi dostopa.
* Malezijci (na splošno Azijci) imajo radi izredno začinjeno hrano, katere se nisva mogla navaditi. Iz previdnosti te vedno vprašajo, če hočeš pekoče. Sama imam rada malo pekoče začinjene jedi, vendar je pekoče zelo subjektiven pojem. Za njih je samo malo pekoče (to sem namreč vedno naročila) za nas še vedno zelo zelo zelo pekoče. In če rečeš, da ne bi pekoče (po tem, ko sem se naučila lekcije), je še vedno 1x zelo pekoče! :D
* Hrana v gostilnah je zelo poceni. Dva menija kot ste ga videli na sliki in dva ledena čaja sta naju prišla okrog 11 ringijev, kar je dobra dva evra. Tudi domačini se zato zelo veliko prehranjujejo zunaj.
* Zelo sva bila navdušena nad njihovo popularno pijačo. V kozarec ti nalijejo pol vročega čaja (črni čaj), preostanek napolnejo z ledom in vanjga dajo še na pol prerezano malo limeto v velikosti ping-pong žogice. Čaj namesto vode najverjetneje uporabljajo zato, ker voda iz pipe ni pitna, tako da bi jo tako ali tako morali prevreti.
* Od hrvaških otokov smo navajeni, da je vožnja s trajektom za nazaj ponavadi kar naenkrat dražja kot za naprej (ti prebrisani faloti, razdalja za nazaj se kar poveča, kajne?). Tukaj pa sva doživela presenečenje. Ko sva hotela kupiti karto za nazaj nama povedo, da velja ista kot za naprej, vsi ki pridejo na otok morajo iz njega tudi oditi, zakaj bi jo prodajali dvakrat? :D Midva sva jo seveda vmes že trikrat vrgla v smeti, ampak na srečo nihče ne pregleduje kart. Jupi!