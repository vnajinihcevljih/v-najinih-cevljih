---
layout: post
title:  Bohinj po novozelandsko - Wanaka
date:   2017-09-08
published: true
author: Ana
---

<p class="intro"><span class="dropcap">Č</span>e je <a href="{{ '/blog/queenstown' | relative_url }}">Queenstown novozelandski Bled</a>, potem je Wanaka sopomenka za Bohinj. Tako kot se Slovenci delimo na privržence Bleda in Bohinja, se Kiwiji in turisti, ki obiščejo eno največjih atrakcij Nove Zelandije, ločujejo po teh dveh krasotah. Midva sva bolj za naravo in manjšo obljudenost, kar pomeni, da izbereva Bohinj in Wanako. Četudi se ne maram preveč opredeljevati, saj je vsak kraj po svoje lep, pa me je Wanaka čisto očarala. Ne ravno kraj Wanaka, ki se nahaja ob istoimenskem jezeru, temveč razgled iz hribov na bližnjo okolico. Oh ja, še danes se mi zdi, da sva tiste razglede zgolj sanjala.</p>

<div class="photoset-grid" data-layout="1"> 
    <img src="{{ '/assets/images/32wanaka/01a.jpg' | relative_url }}" data-title="Eden najinih najljubših razgledov na Novi Zelandiji." data-lightbox="gr1">
</div><br/>

V tej objavi bo na slikah večinoma en in isti motiv, ista pokrajina, ampak ne morem si pomagati, ko pa ta kraj tako zelo občudujem (in ga zato želim približati tudi vam), da sva tiste dni tudi midva nekoliko pretiravala s fotografiranjem. 

<blockquote>No, za povprečnega človeka verjetno vedno pretiravava s fotografiranjem,</blockquote>

takrat pa sva se skorajda (ampak res samo skorajda) približala Kitajcem in Japoncem (saj ne vem, kdo izmed njih več časa gleda skozi fotoaparat). Seveda nisva bila prilimana nanj, ampak iskreno me je skrbelo, da ne bom mogla domov odnesti pravšnjega spomina na lepote okoli naju. Zato pa sva slikala. In danes sem vesela za vsako sliko, ki naju popelje nazaj v tisti kraj. Največja lepota potovanj je v tem, da ko se spomniš na nek tebi ljubi kraj, občutiš ne samo, kako je pihljal vetrič, kakšno je bilo vreme, s kom si se pogovarjal, ampak se spomniš, kaj si takrat občutil. To bo prihranjeno za naju, za vse ostale pa so fotografije.

<div class="photoset-grid" data-layout="1"> 
   <img src="{{ '/assets/images/32wanaka/06.jpg' | relative_url }}" data-title="Postanek za nočitev ob jezeru Hawea s čudovitim sončnim zahodom." data-lightbox="gr1">
</div><br/>

Ko sva se peljala od ledenikov, sva imela občutek, da sva sredi ničesar, sama džungla na obeh straneh, neprometna cesta, nikjer nobenega naselja, da ne rečem žive duše. Na vsakih nekaj deset kilometrov pa so se vrstile table z napisi, da se moreš čez toliko in toliko kilometrov ustaviti zaradi nekega scenic view-va (postojanka s prelepim pogledom na nekaj). To je ena največjih prednosti samostojnega potovanja z avtom, ko se lahko kadarkoli ustaviš in hitiš počasi s svojim lastnim ritmom. 

<div class="photoset-grid" data-layout="1"> 
   <img src="{{ '/assets/images/32wanaka/33.jpg' | relative_url }}" data-title="Zemljevid najine poti od ledenikov do Wanake." data-lightbox="gr1">
</div><br/>

Po nekaj urah vožnje ali bolje rečeno potovanja, saj se le to ob vsem ustavljanju precej zavleče, sva zagledala jezero Wanaka, v katerem se je v srebrnih odtenkih lesketalo popoldansko sonce. 

<blockquote>Ko sva premagala manjši prelaz, se je pokrajina zelo hitro spremenila iz džungelsko deževno zelene v odtenke rjavo sivih barv.</blockquote> 

Modra barva jezera je tako še bolj prišla do izraza, da se je nisem mogla nagledati in na srečo še kar nekaj časa ni bilo videti njegovega konca. Po nekem času pa sva zavila nekoliko levo in se peljala ob jezeru Hawea, kjer sva prvo noč tudi prenočila. Nekoliko na črno. Nekoliko zato, ker je bil to uradni kamp, le da je bil namenjen zgolj avtodomom, camperjem, ki so bili self-contained, kar pomeni, da imajo v svojem prevoznem sredstvu vodno napeljavo z wc-jem. Tvegala sva plačilo kazni, a je bilo vredno, tudi zgodnjega vstajanja v izogib inšpektorjem. Ta kraj imam predvsem v spominu po tem, da sem bila nadvse srečna. Tako zelo, da sem ves čas skakljala ob obali jezera, očudovala premikanje oblakov, valovanje vode, zahajanje sonca in prigovarjala Primožu naj me ščipa v lička, če je vse resnično ali se bom slučajno zbudila.

<div class="photoset-grid" data-layout="312"> 
   <img src="{{ '/assets/images/32wanaka/01aa.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/02.jpg' | relative_url }}" data-title="Jezero Hawea ob katerem sva kampirala." data-lightbox="gr1">
   <img src="{{ '/assets/images/32wanaka/03.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/04.jpg' | relative_url }}" data-title="Tako zelo vesela ..." data-lightbox="gr1">
   <img src="{{ '/assets/images/32wanaka/05.jpg' | relative_url }}" data-title="Zanimivi oblaki v zahajajočem soncu." data-lightbox="gr1">
   <img src="{{ '/assets/images/32wanaka/07.jpg' | relative_url }}" data-title="" data-lightbox="gr1">
</div><br/>

Po nekaj dnevih hranjenja ob kruhu in nuteli za zajtrk (in večerjo!) je bil pravi luksuz obiskati trgovino v majhnem mestecu Wanaka. Zaželela sva si paštete s paradižnikom, ki sva ga grizla kot jabolko, in ob polnozrnatem kruhu posutim s semeni sem se počutila kot kraljica. Kar nekaj dni na poti sva namreč porabljala zaloge iz Christchurcha, kar pomeni, da nisva imela nič svežega za pod zob, saj je bilo na tistem odročnem delu težko kaj dobiti (brez da bi se totalno skeširal). Prvi dan sva posvetila raziskovanju Wanake. Sprehodila sva se do znamenitega Wanaka-Tree, ki raste v jezeru. Pravijo mu tudi samotno drevo in je najbolj poslikano drevo na celi Novi Zelandiji. Res je deloval nekoliko osamljeno, a hkrati občudovanja vredno, ko pa si je izbral tako zanimiv življenjski habitat. Je že vedel, da bo privlačil ljudi in pritegnil njihovo pozornost, katere ne bi bil deležen ob rasti zgolj nekaj metrov bližje obali. Kmalu je na prizorišče prišel azijski parček, ki je skupaj s svojo ekipo okupiral celo obalo zaradi poročnega fotografiranja. To pa bodo lepe slike, o, ja.

<div class="photoset-grid" data-layout="12">
   <img src="{{ '/assets/images/32wanaka/08.jpg' | relative_url }}" data-title="Jutro ob jezeru Wanaka." data-lightbox="gr1"> 
   <img src="{{ '/assets/images/32wanaka/09.jpg' | relative_url }}" data-title="Wanaka-Tree rastoč v jezeru je najbolj fotografirano drevo na Novi Zelandiji." data-lightbox="gr1">
   <img src="{{ '/assets/images/32wanaka/10.jpg' | relative_url }}" data-title="Sem se hotla tut js slikat ob drevesu ali kako se prikrasti in zapozirati na poročnih fotografijah Azijcev. :P" data-lightbox="gr1">
</div><br/>

Spravila sva se tudi na manjši hrib v obliki likalnika (z malce domišlije ga celo vidiš) od koder sva imela razgled na obe jezeri - Wanako in njeno dvojčico Haweo, ob kateri sva prenočila zadnjo noč. Bilo je zelo vroče, hrib pa ni bil tako zelo visok, da bi lahko videla jezeri v večjem delu, zato sva se odločila, da se naslednji dan podava nekoliko višje. Po dolgem času vegetarijanstva nama je zelo prijalo meso na žaru, tako da sva preostanek dneva posvetila gurmanskemu razvajanju ob jezeru. Naslednjo noč sva prenočila legalno v kampu, ki je bil v bistvu bejzbolsko igrišče okrog katerega smo parkirali avte, naša terasa pa je bila zelenica.

<div class="photoset-grid" data-layout="2"> 
   <img src="{{ '/assets/images/32wanaka/11.jpg' | relative_url }}" data-title="Primož - žar mojster." data-lightbox="gr1">
   <img src="{{ '/assets/images/32wanaka/12.jpg' | relative_url }}" data-title="Mogoče zgleda tale teletina nekoliko zažgana, ampak boljšega kosila na poti ne moreš imeti! :)" data-lightbox="gr1">
</div><br/>

Ob deževnem jutru sva se komaj spravila iz avta, saj naju je priganjal čas in lastnik kampa. Malo sva bila žalostna, saj sva imela v načrtu pohod na Roys Peak od koder lahko videš celotno razpotegnjeno jezero Wanaka, vreme pa ni zgledalo najbolj obetavno. Ker sva se morala okrepiti, sva se zopet zapeljala k jezeru Wanaka, kjer sva iz avta privlekla vso kramo in sestavine ter spekla palačinke. S polnima želodcema sva se odpravila proti izhodišču za najin podvig in priznam, da me v hladni megli ni kaj dosti mikalo iti navzgor. Na srečo je Primož vedno zagret za vsak podvig in njegovo voljo raznaša še na druge. To je bil eden prvih večjih vzponov, zato je bila kondicija na minimumu, noge pa niso hotele preveč sodelovati. Ampak hudiča, da je bilo vredno. Na koncu je vedno vredno, vsak trud in borba se izplačajo in poplačajo. Vedno.

<div class="photoset-grid" data-layout="31">
   <img src="{{ '/assets/images/32wanaka/13.jpg' | relative_url }}" data-title="Za zajtrk pa palačinke. :)" data-lightbox="gr1">
   <img src="{{ '/assets/images/32wanaka/14.jpg' | relative_url }}" data-title="Spekla sva si jih ob jezeru na igrišču za otroke, kjer so mimoidoči vihali nosove ob slastnih vonjavah." data-lightbox="gr1">
   <img src="{{ '/assets/images/32wanaka/16.jpg' | relative_url }}" data-title="Na poti na Roys Peak." data-lightbox="gr1">
   <img src="{{ '/assets/images/32wanaka/15.jpg' | relative_url }}" data-title="Šla sva v hribe in sonce je prepodilo jutranjo meglo." data-lightbox="gr1">
 </div><br/>
   
Pet urno pohodništvo se je zaradi uživancije na poti (beri zrenja v dolino, na hribe in fotografiranja) in počasnega vzpenjanja razpotegnilo na sedem ali celo osem (?) urno potepanje. Po slabih dveh urah hoje pa sva ponovno doživela presenečenje. Midva sva sopihala navzgor, navzdol pa sta se veselo razpoložena z glasnim pogovarjanjem spuščala dva Slovenca, katera sem zaslišala že od daleč. Ne vem zakaj, ampak očitno imam od naju ravno jaz bolje izostren čut za slovenski jezik, saj slišim verjetno slabše od Primoža, a ko prinese do slovenske besede, ki ni običajno govorjena v okolici v kateri sva se nahajala, moji čuti okamenijo in pride do preobrazenja iz totalnih neznancev v največje prijatelje, katere si srečal prvič v življenju ravno tisto sekundo. To se zgodi samo, ko si na drugem koncu sveta. Izključno takrat, ko si daleč od doma. Samo da se nahajaš v sosednji državi, se raje skrivaš pod klobukom in očali, nenadoma zagledaš zanimiv objekt, ki je predmet nenadne spremembe smeri gibanja. Malo za šalo, upam da ni tako hudo, nekaj pa je vseeno resnice v tem. Mi smo se v glavnem ustavili za kar nekaj časa, se na kratko spoznali in bili veseli za tako veliko naključje, ki nam ga je namenilo vesolje. Mladi parček je hitel naprej proti fjordom, saj sta bila časovno precej bolj omejena kakor midva. 

<div class="photoset-grid" data-layout="231">
   <img src="{{ '/assets/images/32wanaka/17.jpg' | relative_url }}" data-title="Ta čudovita pohodniška 'moda' ali ogromno veliko korakov je še do vrha." data-lightbox="gr1">
   <img src="{{ '/assets/images/32wanaka/18.jpg' | relative_url }}" data-title="Prvi pogledi na jezero." data-lightbox="gr1">
   <img src="{{ '/assets/images/32wanaka/19.jpg' | relative_url }}" data-title="Pogled na mestece Wanaka na desni strani slike." data-lightbox="gr1">
   <img src="{{ '/assets/images/32wanaka/20.jpg' | relative_url }}" data-title="Tja navzgor ..." data-lightbox="gr1">
   <img src="{{ '/assets/images/32wanaka/22.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/21.jpg' | relative_url }}" data-title="" data-lightbox="gr1">
</div><br/>

Na poti navzgor sva se ustavljala ter se razgledovala naokoli in že takrat sem bila zadovoljna s prelepim razgledom, a do vrha je bilo treba premagati še kar nekaj korakov. V veliko veselje nama je bilo toplo sonce, ki je pokukalo izza oblakov in vedela sem, da bo dan prečudovit. Prišla sva do spoznanja, da so Kitajci, ki hodijo v hribe, čisto drugačni Kitajci, saj le ti pozdravljajo, se ti nasmehnejo in ti dajo občutek, da obstajaš. Občutek obstoja ti da tudi milina tam zgoraj, ko imaš na dlani mogočno vodno telo, ki se vije v številne krake obdane z visokimi gospodičnami, ki se ogledujejo v odsevu vode in se nam potihoma smehljajo. Če jim čisto zares prisluhneš in ne gledaš samo v objektiv fotoaparata. ;)

A.

<div class="photoset-grid" data-layout="213121">
   <img src="{{ '/assets/images/32wanaka/23.jpg' | relative_url }}" data-title="Še ne na vrhu, pa je že noro lepo." data-lightbox="gr1">
   <img src="{{ '/assets/images/32wanaka/24.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/25.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/26.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/27.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/28.jpg' | relative_url }}" data-title="Jaz mislim, da je bil v prejšnjem življenju pastirček, vsakič, ko jih je zagledal, je tekal za njimi." data-lightbox="gr1">
   <img src="{{ '/assets/images/32wanaka/29.jpg' | relative_url }}" data-title="Vem, da sem to že rekla, ampak, kaj nimajo res najlepše razglede v lasti tele novozelandske ovčice?" data-lightbox="gr1">
   <img src="{{ '/assets/images/32wanaka/30.jpg' | relative_url }}" data-title="" data-lightbox="gr1">
   <img src="{{ '/assets/images/32wanaka/31.jpg' | relative_url }}" data-title="Midva. Moja skala, najlepši spomini." data-lightbox="gr1">
   <img src="{{ '/assets/images/32wanaka/32.jpg' | relative_url }}" data-title="Se vidimo še kdaj, Wanaka! :*" data-lightbox="gr1">
</div><br/>

