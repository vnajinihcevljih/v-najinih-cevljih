---
layout: post
title:  "Prvi 'Great Walk' - Routeburn Track"
date:   2017-03-30
published: true
author: Ana
image:  18cover.jpg
---

<p class="intro"><span class="dropcap">'E</span>j Ana, gledal sem za Routeburn track, če so še kakšna prosta mesta v kampih in ugotovil, da je zadnji na koncu poti še frej, ampak to pomeni, da bi mogla narediti cel track v enem dnevu, običajno pa traja 2-4 dni, torej 25,5 km. Kaj praviš?' Ura je bila enajst zvečer, ko sva bila še vedno v Mc'donaldsu in sem ravno končala prejšnji blog, bila obkrožena z mladino, ki je šla naprej žurat, omamljena od vonjav nezdrave hrane (nekaj je je bilo tudi že v želodcu). In navdušena nad idejo! :D 'Dej naju prijavi, ma bova že prilezla do tja v celem dnevu, pa še najbolj sončno vreme nas čaka v naslednjih dneh!' 
</p>

V zadnjem desetletju so na Novi Zelandiji zelo popularni tako imenovani Great Walki (Velike poti). To so urejene poti na zelo lepih lokacijah, na njih pa so tudi koče s skrbniki, nekje pa tudi kampi, kjer lahko popotniki za solidno ceno prenočijo. 

<blockquote>Rezervacijo pa ljudje naredijo mesece in mesece v naprej, še posebej za najbolj znane walke, kjer je treba rezervirati koče tudi za eno leto v naprej!</blockquote>

Takšne poti so namenjene vsem, tudi otrokom in starostnikom, zato tudi niso preveč zahtevne, zaradi vmesne možnosti nočitev pa niti ne rabiš narediti preveč kilometrov. Predvsem starejši in družine z otroki večinoma prespijo v vsaki koči, tako da na dan naredijo mogoče štiri ure hoje. Midva pa sva še mlada, imava veliko energije in malo manj denarja, tako da sva lahko zadevo malce pohitrila. :)

Routeburn track je v bistvu obstajal že dolga leta prej, preden so na pot navalili turisti. Preko te poti se pride namreč iz Milford Sounda v drugo dolino zraven Glenorchya, od koder prideš naprej do Queenstowna. Kakorkoli, gre se za gorski prelaz preko katerega so v preteklosti Maori in Evropejci tovorili Greenstone ali dragoceni zeleni kamen iz katerega so izdelovali orožje, nakit in še marsikaj drugega. 

Pot sva začela še, ko je bilo zunaj temno, malo po sedmi uri zjutraj in sprva je bila zgolj po gozdu, malo v breg. Na poti sva srečala skupino avstralskih očkov, dveh sinov in enega dedka, ki so se odpravljali nazaj po poti, in ko sva jim povedala do kam morava priti še danes, so vsi v en glas zapeli:

<blockquote>'Wuuuoouuuuu, you have some mountains to climb!' :D </blockquote>

Nisva se dala preveč prestrašiti, saj nisva imela druge izbire, kot da greva do konca.

Pot naju je vodila mimo številnih potočkov, slapov in različnih vrst gozda. Po štirih urah hoje sva prišla do jezera Mackenzie, kjer je bilo res lepo in sem si kar malo zaželela, da bi se lahko ustavila za dlje časa in uživala ob jezeru, a po kratkem postanku za kosilo sva šla hitro naprej. Pot je bila takrat bolj strma in dvignili smo se nad gozdno mejo. Še nekaj ur naprej sva hodila večinoma po ravni poti, ki je bila narejena v zgornjem delu tega hribovja, tako da sva imela ves čas čudovit razgled na dolino Hollyforda. Na poti sva srečala veliko prijaznih ljudi in marsikdaj sva se ustavila, da smo malce poklepetali. Še posebej starejši so naju včasih kar sami obgovorili in smo se zapletli v pogovor. Tudi utrujene noge so nam bile hvaležne.

Pri shelterju sva spoznala mladega Francoza, ki je prišel na NZ samo potovat in je z WH vizo delal v Avstraliji. Tudi on je prav tako kot midva v zadnjem trenutku kupil karto in se na pot odpravil samo z eno nočitvijo. Z njim sva tudi naslednji dan prehodila pol poti ob zanimivih debatah, pa tudi po končani poti smo skupaj preživeli en dan kasneje v Te Anau. 

Na najvišjem delu poti se je v popoldanskem soncu bleščalo še eno čudovito jezero, ki je bilo obdano z gorami. Zatem pa sva se spustila še nekoliko nižje, do slapov, kjer so stale naslednje koče s čudovitim razgledom. Najin kamp je bil nekoliko nižje, tja pa sva prispela ob šestih zvečer, kar pomeni, da sva z manjšimi odmori hodila 11 ur. Sam track je dolg sicer 32 km in ni krožen. Midva teh zadnjih kilometrov nisva naredila, saj je bila pot zgolj po ravnem in po gozdu, sploh pa sva morala iti naslednji dan nazaj proti izhodišču, kjer je bil najin avto, tako da sva pot dejansko naredila dvakrat. Ob koncu dneva sva bila precej utrujena, a zelo zadovoljna, da nama je uspelo, predvsem pa, da sva doživela vse te lepote, ki so bile vredne truda, tako da je bila nekoliko nagla odločitev tistega večera v Mc'donaldsu še kako pravilna! ;)

<div class="photoset-grid" data-layout="33133233323">
    <img src="{{ '/assets/images/18routeburn/01.jpg' | relative_url }}" data-title="Osvežitev na poti, oziroma kako sva se zbudila. :)" data-lightbox="gr1">
    <img src="{{ '/assets/images/18routeburn/02.jpg' | relative_url }}" data-title="Na poti je bilo veliko takšnih lesenih platform, ki so olajšale hojo po namočenih delih." data-lightbox="gr1">
    <img src="{{ '/assets/images/18routeburn/03.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/04.jpg' | relative_url }}" data-title="'Lej Primož, k so mi brki zrastl!'" data-lightbox="gr1">
    <img src="{{ '/assets/images/18routeburn/05.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/06.jpg' | relative_url }}" data-title="Postanek za kosilo ob jezeru Mackenzie." data-lightbox="gr1">
    <img src="{{ '/assets/images/18routeburn/07.jpg' | relative_url }}" data-title="Povzpela sva se višje in imela jezero na dlani." data-lightbox="gr1">
    <img src="{{ '/assets/images/18routeburn/08.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/09.jpg' | relative_url }}" data-title="" data-lightbox="gr1">

    <img src="{{ '/assets/images/18routeburn/10.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/11.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/12.jpg' | relative_url }}" data-title="Pogled na dolino Hollyforda." data-lightbox="gr1">
    <img src="{{ '/assets/images/18routeburn/13.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/14.jpg' | relative_url }}" data-title="" data-lightbox="gr1">
    
    <img src="{{ '/assets/images/18routeburn/16.jpg' | relative_url }}" data-title="Hodila sva ob obrobju jezera Harris in občudovala, kako se v njem lesketa sonce." data-lightbox="gr1">
    <img src="{{ '/assets/images/18routeburn/17.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/18.jpg' | relative_url }}" data-title="Na tej točki pa moraš odriniti dve težki skali, da lahko nadaljuješ pot. Je bilo treba spiti malo Obelixovega napitka za moč! :D" data-lightbox="gr1">
    <img src="{{ '/assets/images/18routeburn/19.jpg' | relative_url }}" data-title="Pogled na dolino, kamor sva še morala priti do najinega kampa." data-lightbox="gr1">
    
    <img src="{{ '/assets/images/18routeburn/20.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/21.jpg' | relative_url }}" data-title="Pri slapu so bile koče za tiste, ki so za udobje plačali malce več, a bila je zelo zanimiva, saj je stala na kolih med drevesi." data-lightbox="gr1">
    <img src="{{ '/assets/images/18routeburn/22.jpg' | relative_url }}" data-title="Na poti sva prečkala tudi viseči most." data-lightbox="gr1">
    <img src="{{ '/assets/images/18routeburn/23.jpg' | relative_url }}" data-title="Končno sva prišla do kampa, da sva se lahko odpočila do naslednjega dne." data-lightbox="gr1">
    <img src="{{ '/assets/images/18routeburn/24.jpg' | relative_url }}" data-title="Primož je poskrbel za slastno večerjo, jaz pa sem postavila šotor, tako da sva bila ekstremno hitra." data-lightbox="gr1">
    <img src="{{ '/assets/images/18routeburn/25.jpg' | relative_url }}" data-title="Oglasna tabla pri koči. Poseben poudarek je na spodnjem opozorilu! :D" data-lightbox="gr1">
    <img src="{{ '/assets/images/18routeburn/26.jpg' | relative_url }}" data-title="Pri kočah sva se ponavadi okrepčala in si natočila vodo, da nisva rabila nositi zalog za celo pot. Tako je bilo zjutraj ob sončnem vzhodu." data-lightbox="gr1">
    <img src="{{ '/assets/images/18routeburn/27.jpg' | relative_url }}" data-title="" data-lightbox="gr1">
    <img src="{{ '/assets/images/18routeburn/28.jpg' | relative_url }}" data-title="Primož potrebuje za razmik skale samo eno roko! :D " data-lightbox="gr1">
    <img src="{{ '/assets/images/18routeburn/29.jpg' | relative_url }}" data-title="Vzratni pogled na prehojeni del doline ..." data-lightbox="gr1">
    <img src="{{ '/assets/images/18routeburn/30.jpg' | relative_url }}" data-title="Ker je bilo tako vroče, sem šla po malo osvežitve pod 174 m visok slap. Mokra sem bila precej v trenutku, ko sem se mu približala, sem se pa skoraj dotaknila mavrice. ;)" data-lightbox="gr1">
</div><br/>
