---
layout: post
title:  "Drugi 'Great Walk' - Kepler Track"
date:   2017-04-04
published: true
author: Ana
image:  19cover.jpg
---

<p class="intro"><span class="dropcap">K</span>epler track sva za razliko od prejšnjega podviga tudi midva zabookirala več mesecev vnaprej. Slaba stran pri tako zgodnji rezervacji je, da ne veš kakšno bo takrat vreme. Še zdaj ne veva, od kje nama toliko sreče pri tem, saj sva imela res zelo deževno vremensko napoved, ki se je na koncu prevesila zgolj v prijetno rosenje prvega dne, medtem ko sta bila ostala dva dneva celo malo sončna! Zakaj pravim, da imava srečo? Več kot dva tedna sva se nahajala v najbolj namočeni regiji na Novi Zelandiji, ki prestreže skorajda vse padavine in si menda lahko srečen, če doživiš sončne dni, midva pa sva jo v celem času, na vseh potepanjih po hribih odnesla brez dežja in z veliko sonca. :)
</p>

Kepler je krožno urejena pot, kar mi je bilo zares všeč, saj se ne rabiš vračati po isti poti nazaj, običajno pa se ga prehodi v 3. do 5. dneh. Midva sva imela rezervirani dve nočitvi v kampih, tako da sva za 60 km dolgo pot potrebovala 3 dni. 

V resnici pa sva s hojo začela že en dan prej. Hodila sva dobro uro v nasprotno smer Keplerja, kjer je bila ena koča izven poti in ni bila del Great Walka. Tja sva šla samo zato, da nisva rabila na črno prenočiti v avtu, oziroma plačati kampa, a sva si pot tako podaljšala za 12 km. Ob koči ob jezeru Manopoure sva si postavila šotor in se šla vpisat v knjigo (za kampiranje ob koči ni potrebno nič plačati), tam pa sva se zaklepetala z Američanom in Nemcem, ki sta v njej nameravala prenočiti. Nemec je bil že nekoliko starejši in nam je pripovedoval o tem, kako je Nova Zelandija izgledala pred 24 leti, ko jo je obiskal prvič, Američan pa je zaključeval svojo enoletno potovanje po svetu, tako da je imel tudi veliko za povedati. Izmenjali smo si izkušnje, razmišljanje, se veliko nasmejali. Bili smo popolni neznanci, katere je pot slučajno zanesla v isto kočo, celo imen si nismo izmenjali, a smo se družili več kot tri ure, v majceni koči s kaminom iz katerega je dišalo po dimu. 

<blockquote>
Že samo zato, ker je Great, si vsi ljudje želijo hoditi po teh poteh, samo ime je veličastno in že to, da se moraš boriti za svoje mesto, ti daje nekakšen občutek, da je pot pomembna.
</blockquote>

Naslednje jutro sva zopet hodila nazaj proti parkirišču od koder sva štartala najin Great Walk. Meni je bil zares všeč samo drugi dan hoje, ko smo se povzpeli v hribe in se ozrli na vrhove, ki so gledali iznad oblakov. Sploh pa imam zelo rada hojo po grebenu, ko lahko občuduješ obe strani hribov in v bistvu ne veš, kam bi gledal in kaj bi slikal, saj je povsod lepo in veličastno.

Prvi in tretji dan pa je bila pot večinoma samo po ravnem, ob reki in po gozdu, tako da sem vedno samo čakala, da prideva do cilja, saj so bile noge ob koncu dneva vedno utrujene, ni bilo pa nobenih razgledov, ki bi ti dajali moč, da greš naprej. Mogoče se zaradi tega Slovenci radi povzpenjamo na vrhove, ker hočemo samo razglede in ne celega popotovanja po dolinah, kjer vidiš večinoma iste stvari. No, so nama pa ptički med potjo lepo peli. 

Ko sem ravno pri ptičkih! Ena malo večja ptica nama je delala preglavice drugi dan, ko sva samo za kratek čas pustila nahrbtnike, da sva se malo razbremenjena podala do vrha gore. Ko sva se vračala, sva že videla, da ju Kea namerava napasti. 

<blockquote>
Kea je edina gorska papiga na svetu, ki živi na Novi Zelandiji samo na južnem otoku. Gre za zelo pametno ptico, ki živi v skupini z drugimi Keami. Ponavadi si razdelijo celo vloge, da ene zamotijo pohodnika, druge pa planijo na nahrbtnike, saj vejo, da je notri hrana.
</blockquote>

Znajo namreč celo odpreti zadrgo, s svojim močnim kljunom pa ga tudi raztrgajo. V preteklosti so jih veliko streljali, saj so delali škodo kmetom, danes pa so ogrožena vrsta. Veliko napako delajo tudi nekateri turisti, ki jih hranijo. Zaradi naše hrane postanejo papige počasne in so velikokrat žrtve nesreč, zato lahko na vsakem koraku vidiš obvestilne table o tem, da je hranjenje prepovedano. Srečala pa sva jih ponovno v drugem kampu, kjer so zjutraj hodile od šotora do šotora in skušale priti do hrane. Ravno zaradi njih sva kolikor hitro se je dalo pospravila šotor in odrinila naprej, saj nisva hotela še ene luknje (eno nama je naredila miš v prvem kampu).

Kljub temu, da so bile malce nadležne, mislim, da so zelo inteligentna in zanimiva bitja in zelo sva vesela, da sva jo imela možnost videti tako od blizu, saj moraš imeti menda tudi za to kar nekaj sreče. Očitno ne ravno sreče, samo na Keplerja se moraš podati! :D

<div class="photoset-grid" data-layout="333332333132">
    <img src="{{ '/assets/images/19kepler/01.jpg' | relative_url }}" data-title="Koča ob kateri sva šotorila in kjer sva spoznala starejšega Nemca in mladega Američana." data-lightbox="gr1">
    <img src="{{ '/assets/images/19kepler/02.jpg' | relative_url }}" data-title="Še polna energije in zagona pri izhodiščni tabli na parkirišču, kjer sva za tri dni pustila najin avto." data-lightbox="gr1">
    <img src="{{ '/assets/images/19kepler/03.jpg' | relative_url }}" data-title="Prva minuta hoje naju je popeljala po zelo velikem visečem mostu, ki je tudi edini na katerem skoraj nisem občutila, da je viseči, saj se nič ne ziblješ." data-lightbox="gr1">
    <img src="{{ '/assets/images/19kepler/04.jpg' | relative_url }}" data-title="Po vijugasti leseni platformi sva se sprehodila do močvirnatega ribnika, ki ima za naravo zelo pomembno funkcijo. " data-lightbox="gr1">
    <img src="{{ '/assets/images/19kepler/05.jpg' | relative_url }}" data-title="V daljavi lahko vidite, da v gorah divja nevihta z zelo močnim vetrom, samo en dan kasneje pa so bila tam nebesa nad oblaki s prijetnim sončkom." data-lightbox="gr1">
    <img src="{{ '/assets/images/19kepler/06.jpg' | relative_url }}" data-title="Jutro ob jezeru Te Anau, kjer sva šotorila v prvem kampu in so nama ponoči ponagajale miške." data-lightbox="gr1">
    <img src="{{ '/assets/images/19kepler/07.jpg' | relative_url }}" data-title="Zanimivo oblikovane apnenčaste strukture." data-lightbox="gr1">
    <img src="{{ '/assets/images/19kepler/08.jpg' | relative_url }}" data-title="Na začetku naju je spremljala megla in bila sva malo žalostna, da ne bo nič razgleda." data-lightbox="gr1">
    <img src="{{ '/assets/images/19kepler/09.jpg' | relative_url }}" data-title="Na poti sva spoznala dve prijetni Nemki s katerima sva hodila naslednjih nekaj ur, oni sta delali samo del poti." data-lightbox="gr1">

    <img src="{{ '/assets/images/19kepler/10.jpg' | relative_url }}" data-title="Skupaj smo obiskali jamo s številnimi kapniki." data-lightbox="gr1">
    <img src="{{ '/assets/images/19kepler/11.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/12.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/13.jpg' | relative_url }}" data-title="Pa zluuuu smo pihali in odpihali meglo, da so se nam končno prikazale gore. :D" data-lightbox="gr1">
    <img src="{{ '/assets/images/19kepler/14.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/15.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/16.jpg' | relative_url }}" data-title="Naredili tudi skupinsko sliko. :)" data-lightbox="gr1">
    <img src="{{ '/assets/images/19kepler/17.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/18.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/19.jpg' | relative_url }}" data-title="Je rekel, da je tako vesel, da je kar poskočil! ;)" data-lightbox="gr1">

    <img src="{{ '/assets/images/19kepler/21.jpg' | relative_url }}" data-title="Spoznala sva tudi gorsko lepotičko in navihanko Keo." data-lightbox="gr1">
    <img src="{{ '/assets/images/19kepler/20.jpg' | relative_url }}" data-title="Ko zleti, pokaže še barvno notranjost svojih čudovitih kril." data-lightbox="gr1">
    <img src="{{ '/assets/images/19kepler/22.jpg' | relative_url }}" data-title="Primož se ji je zelo približal in takole smo se gledali vsaj 5 minut." data-lightbox="gr1">
    <img src="{{ '/assets/images/19kepler/23.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/24.jpg' | relative_url }}" data-title=":D" data-lightbox="gr1">
    <img src="{{ '/assets/images/19kepler/24b.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/25.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/26.jpg' | relative_url }}" data-title="Pogled na jezero Te Anau, ki je zares ogromno, saj se z dolgim rokavom vije po večih dolinah." data-lightbox="gr1">
    <img src="{{ '/assets/images/19kepler/27.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/28.jpg' | relative_url }}" data-title="Več ur sva hodila takole po grebenu in občudovala okolico ..." data-lightbox="gr1">
    <img src="{{ '/assets/images/19kepler/29.jpg' | relative_url }}" data-title="Ojla! :)" data-lightbox="gr1">

    <img src="{{ '/assets/images/19kepler/30.jpg' | relative_url }}" data-title="" data-lightbox="gr1">
    <img src="{{ '/assets/images/19kepler/31.jpg' | relative_url }}" data-title="Great Walki so resnično tako zelo lepo urejeni, celo zelo dolge stopnice so zgradili, da turistom olajšajo pot." data-lightbox="gr1">
</div><br/>
