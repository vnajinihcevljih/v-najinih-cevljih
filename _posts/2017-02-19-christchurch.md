---
layout: post
title:  "10 zanimivosti Christchurcha!"
date:   2017-02-19
published: true
author: Primož
---

<p class="intro"><span class="dropcap">V</span>
 Christchurchu sva preživela mesec in pol, kjer sva živela v samem centru mesta skupaj z Vietnamsko
družino. Odločila sva se, da vam predstaviva ta najin začasni dom v malo drugačni obliki. 
Zapisala sva nekaj zanimivosti o mestu, ki sva jih med bivanjem izvedela ali opazila. 
</p>

### 1. Uničujoči potresi

Ko se sprehajaš po centru Christchurcha sploh nimaš občutka, da si v centru tretjega največjega mesta 
na Novi Zelandiji. Ko se ozreš naokoli centra vidiš, da mesta skorajda ni. Vidiš prazne površine, kjer so nekoč stale mogočne stavbe. Center mesta je eno samo ogromno gradbišče, saj je bilo poškodovano v dveh hudih 
potresih leta 2010 in 2011. Prvi potres je bil sicer močnejši, medtem ko je drugi potres z
magnitudo 6.3 povzročil več škode, saj je imel epicenter zelo blizu mesta. 
Po tem potresu je bil center mesta skoraj v celoti porušen, saj so bile tam zgradbe starejše in višje, predvsem pa niso bile protipotresno grajene.
80% zgradb je bilo porušenih in tako močno poškodovanih, da je bilo rušenje le teh neizogibno.
Poškodovanih pa je bilo tudi veliko stanovanjskih hiš, vendar v večini niso bile uničene zahvaljujoč leseni 
gradnji, ki je najboljša za področja z pogostimi potresi. Ocenili so, da bo obnova mesta stala 40 miljard dolarjev in bo trajala sigurno še kakšnih 10 let ali več. 

<div class="photoset-grid" data-layout="23">
    <img src="/assets/images/14christchurch/rebuild02.jpg" data-title="Center mesta v gradnji." data-lightbox="gr1">
    <img src="/assets/images/14christchurch/rebuild03.jpg" data-title="Nekatere zgradbe še čakajo na rušenje, saj jih ni mogoče obnoviti." data-lightbox="gr1">
    <img src="/assets/images/14christchurch/rebuild01.jpg" data-title="Uničeno mesto poskušajo popestriti na različne načine." data-lightbox="gr1">
    <img src="/assets/images/14christchurch/rebuild05.jpg" data-title="Še ena popestritev mesta. Rastline nasajene na konstrukciji pred katedralo." data-lightbox="gr1">
    <img src="/assets/images/14christchurch/rebuild04.jpg" data-title="Povsod, kjer se odvija kakšno delo ob cesti, stoji ogromno stožcev. Varnost je na Novi Zelandiji na prvem mestu. :)" data-lightbox="gr1">
</div><br/>

### 2. Katedrala vs. Restart Mall

Ker je bilo mesto tako poškodovano, seveda ni denarja za obnovo vsega. Tako je na primer glavna katedrala
po kateri se imenuje tudi glavni trg v mestu, še vedno na pol podrta. Katedrala je ena najstareših 
zgradb, ki je bila prizadeta že v večih potresih, najbolj pa v potresu leta 2011. 
Ker je obnova take zamenitosti draga in zahtevna se je še vedno niso lotili, njena notranjost pa bo zaradi tega še prej podlegla zobu časa, saj je dovzetna za vse zunanje okoljske dejavnike. 
Malo za šalo malo pa za res domačini pravijo, da čakajo nasledji potres, ki bi jo porušil do tal. Po drugi strani pa je tako postala zanimiva atrakcija za turiste ravno zaradi tega, ker je na pol podrta, saj so ostale porušene zgradbe že odstranjene.

<div class="photoset-grid" data-layout="2">
    <img src="/assets/images/14christchurch/cathedral01.jpg" data-title="Katedrala pred potresom (Foto: Velvet Android)" data-lightbox="gr1">
    <img src="/assets/images/14christchurch/cathedral02.jpg" data-title="Katedrala danes" data-lightbox="gr1">
</div><br/>

Na drugi strani pa so nakupovalne in nekatere druge porušene zgradbe v mestu zamenjali kar s kontejnerji. 
Tako je nastal tudi RE:Start Mall. Veleblagovnica sestavljena iz barvitih kontejnerjev, 
ki je ena največjih atrakcij mesta. To je najbolj živahen del centra, kjer so tudi številne majhne ulične restavracije s hrano celega sveta.

<div class="photoset-grid" data-layout="2">
    <img src="/assets/images/14christchurch/restart01.jpg" data-title="Veleblagovnica v kontejnerjih." data-lightbox="gr1">
    <img src="/assets/images/14christchurch/restart02.jpg" data-title="" data-lightbox="gr1">
</div><br/>

### 3. Najstarejše mesto na Novi Zelandiji

Christchurch je bil razglašen za mesto 31. julija 1856 in s tem postal prvo mesto na Novi Zelandiji.
Poimenovali so ga na sestanku združenja Cantebury Assoication leta 1948. Nekateri so ga imenovali
Christ Church vendar tega imena niso uporabili, saj so na tem sestanku zapisali ime Christchurch.
Ker je to najstareše mesto, je bila njegova arhitektura bolj podobna evropskim mestom, a na veliko žalost so bile skoraj vse zgodovinske stavbe porušene v potresu. 
Zato je Christchurch postal še eno od mest na Novi Zelandiji, ki nima skoraj nič zgodovinskih zgradb.

<div class="photoset-grid" data-layout="1">
    <img src="/assets/images/14christchurch/before.jpg" data-title="Stare zgradbe pred potresom (Foto: rangefinder-cameras.com)" data-lightbox="gr1">
</div><br/>


### 4. Zanimivo poimenovanje avtobusnih linij

Pet najbolj pogostih linij mestnega avtobusa nima številčnih označb, kot smo navajeni v običajnih
mestih, tudi v Ljubljani. V Christchurchu so se domislili bolj inovativnega poimenovanja.
Avtoubse so poimenovali po barvah. Tako imajo Blue line, Purple line, 
Yellow line, Orange line in Orbiter, ki je označen z zeleno barvo. 
Tako tudi ni bojazni, da bi ponesreči šel na napačen avtobus, 
saj je cel avtobus pobarvan na barvo določene linije. Ni pa preveč fajn, če si barvno slep! :P

<div class="photoset-grid" data-layout="3">
    <img src="/assets/images/14christchurch/bus01.jpg" data-title="Purple line" data-lightbox="gr1">
    <img src="/assets/images/14christchurch/bus02.jpg" data-title="Blue line" data-lightbox="gr1">
    <img src="/assets/images/14christchurch/bus03.jpg" data-title="Yellow line" data-lightbox="gr1">
</div><br/>

### 5. Šahovnica

Zasnova centra mesta Christchurch je podobna zasnovi Manhattan v New Yorku. 
Ulice gredo z nekaj izjemami le v dveh smereh, od severa proti jugu in od vzhoda proti zahodu, 
kar je v veliko pomoč pri raziskovanju mesta, saj je skoraj nemogoče zaviti v ulico, 
ki bi peljala v napačno smer. 

<div class="photoset-grid" data-layout="1">
    <img src="/assets/images/14christchurch/sahovnica.jpg" data-title="Zemljevid centra mesta" data-lightbox="gr1">
</div><br/>

### 6. Mesto vrtov

Drugo ime za Christchurch je The Garden City ali mesto vrtov. To ime si je mesto prislužilo zaradi velikega števila parkov in zelenih površin v mestu. Hagley park je z 164.637 hektarji največji park v mestu in 
zajema tudi botančni vrt, ki je eden najbolj znanih na svetu. Imela sva veliko srečo, da sva živela čisto ob robu tega parka, tako da sva imela naravo pred nosem. Ponavadi sva šla tja metat frizbi ali pa sva se skozi samo sprehodila na poti do centra ali botaničnega vrta.

<div class="photoset-grid" data-layout="32">
    <img src="/assets/images/14christchurch/bothanic01.jpg" data-title="Botanični vrt" data-lightbox="gr1">
    <img src="/assets/images/14christchurch/bothanic02.jpg" data-title="Ana na mostu v botaničnem vrtu" data-lightbox="gr1">
    <img src="/assets/images/14christchurch/bothanic03.jpg" data-title="Botanični vrt" data-lightbox="gr1">
    <img src="/assets/images/14christchurch/park01.jpg" data-title="Praznična okrasitev parka - Primož je nahranil lačne jelenčke. Še dobro, da tukaj nimajo snega, da se na tleh najde kakšen ščep trave. :P" data-lightbox="gr1">
    <img src="/assets/images/14christchurch/park02.jpg" data-title="Okrasitev parka v prazničnem času - tako oni krasijo božična drevesa z XXXXL bunkami, ki še na drevo ne pridejo." data-lightbox="gr1">
</div><br/>

### 7. Najstareši most

Hamish Hay Bridge je najstareši kamnito-železni most na Novi Zelandiji. 
Nahaja se v centru Christchurcha, zgrajen pa je bil leta 1864. 
Trenutno ime je dobil leta 1989 po enem od županov mesta. Ta most je zamenjal že kar nekaj imen, saj je bil
na začetku poimenovan kot Papanui Bridge, znan pa je tudi pod imeni Market Place Bridge 
in Victoria Bridge. Zanimivo je, da je vse potrese odnesel brez poškodb. 

<div class="photoset-grid" data-layout="1">
    <img src="/assets/images/14christchurch/most.jpg" data-title="Hamish Hay Bridge" data-lightbox="gr1">
</div><br/>

### 8. Kje so stolpnice?

Christchurch nima oblike mesta, kot jo poznamo v Evropi. V mestu skoraj ni visokih zgradb. 
Pred potresom je bilo nekaj visokih zgradb v centru mesta, vendar so se skoraj vse porušile. 
Vsa nova gradnja pa je zelo nizka, saj je to bolj primerno za potresno območje. 
Tako tudi ni mogoče najti stanovanjskih blokov, saj vsi ljudje živijo v hišah.

<div class="photoset-grid" data-layout="1">
    <img src="/assets/images/14christchurch/houses.jpg" data-title="Tipično naselje v Christchurchu" data-lightbox="gr1">
</div><br/>

### 9. Ne v višino, ampak v širino!

Ker ni zgoščene poselitve, kot je običajno za velika mesta, se mesto razprostira na skoraj 10 krat 
večji površini kot Ljubljana, čeprav ima samo 100 tisoč več prebivalcev. Razlog za takšno razprostranost
je v tem, da ljudje živijo v hišah, le te pa zavzamejo več prostora. Tudi tisti, ki živijo blizu centra mesta, živijo v hišah. Zaradi tega pot iz centra mesta lahko traja tudi od dvajset minut do pol ure.

<div class="photoset-grid" data-layout="1">
    <img src="/assets/images/14christchurch/chchhil.jpg" data-title="Pogled na mesto iz višine" data-lightbox="gr1">
</div><br/> 

### 10. Uničujoči požar

Podnebje v Christchurchu je dokaj suho, saj velike količine padavin preprečuje gorska 
pregrada na zahodu (zahod je torej tisti najbolj namočen del). Tukaj zelo redko dežuje, in tudi ko dežuje je to bolj podobno rosenju. 
Zaradi tega obstaja velika požarna ogroženost v regiji. 
Eden večjih požarov se je zgodil ravno v zadnjem tednu, ko je uničil okoli dva tisoč hektarjev
površin na robu mesta, tako da so morali evakuirati več kot 1000 prebivalcev.
Gasilcem je požar uspelo omejiti in ustaviti še preden je zajel večji del hiš, je pa 
pogorelo nekaj domov na hribu, ki je še vedno del mesta. 
Predvsem dim je bilo možno tako videti kot vonjati po celem mestu.
V gašenju je strmoglavilo letalo, ki je gasilo požar. Pilot, ki je vozil helikopter, je v nesreči umrl in je bil edina žrtev požara.  

<div class="photoset-grid" data-layout="1">
    <img src="/assets/images/14christchurch/fire.jpg" data-title="Požar v Christchurchu (Foto: Mark Hannah)" data-lightbox="gr1">
</div><br/>