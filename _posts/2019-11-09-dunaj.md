---
layout: post
title:  "Jesen na Dunaju"
date:   2019-11-09
published: true
author: Ana
---

<p class="intro"><span class="dropcap">J</span>
 esen. Vsako leto znova me očara. Vsakič znova me opomni, zakaj je to moj najljubši letni čas. Nekaj čarobnega je v zraku, jesensko listje obarva svet, hladnejša jutra me predramijo in zavem se, da na vrata trka zima. Letos sprva nekoliko nenavadno topla, nas je vse razveselila s prijetno toplimi dnevi, da smo lahko ignorirali toplejšo garderobo in se nastavljali sončnim žarkom.</p> 


<div class="photoset-grid" data-layout="1">
    <img src="{{ '/assets/images/34dunaj/013.jpg' | relative_url }}" data-title="" data-lightbox="gr1">
</div><br/>

Več kot mesec dni sva že na Dunaju in v resnici ne veva še veliko o njem. Čakava, da pridejo obiski, da ga bomo raziskali skupaj, vsaj njegove bolj mestne znamenitosti. Vsakič ko imava dovolj časa, pobegneva nekam na zeleno. Oziroma zadnji mesec na oranžno/rdečo/rjavo. V naravo. Kakršne koli oblike le te. V bližnje parke, peš, tekajoč ali s kolesom. Kolo - res najbolje vloženih 5 evrov za Flixbus, vredno vsega napora ob migriranju v avstrijsko prestolnico. 

Odločila sem se, da bom spisala in predstavila trenutni seznam petih najljubših zelenih kotičkov Dunaja, ki sva jih zaenkrat obiskala in se nama zdijo odlični pobegi iz mestnega vrveža.


### 1. Dunajski vinogradi - Nussdorf

Na severu Dunaja se po hribih tik ob mestu vijejo vinogradi, ki so v jesenskem času še posebno prijetno doživetje. Listje je obarvano v jesenske barve, na trtah pa se še vedno najdejo ostanki sladkih grozdnih jagod, ki jih lahko mimoidoči brez slabe vesti pozobajo, saj bi sicer tako ali tako propadli. Na vrhu hriba pa se lahko ozreš na krasen razgled na mesto in Donavo.


<div class="photoset-grid" data-layout="123">
    <img src="{{ '/assets/images/34dunaj/001.jpg' | relative_url }}" data-title="Na dan vseh svetih sva se med vinogradi spominjala vseh, ki jih danes ni več med nami. Razmišljala sva o lepih spominih na njih in mislila na vse, ki jih izguba še vedno močno boli <3 ..." data-lightbox="gr1">
    <img src="{{ '/assets/images/34dunaj/002.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/017.jpg' | relative_url }}" data-title="Kosilo med trtami." data-lightbox="gr1">
    <img src="{{ '/assets/images/34dunaj/018.jpg' | relative_url }}" data-title="Mali grozdki so ostali pozabljeni na trtah." data-lightbox="gr1">
    <img src="{{ '/assets/images/34dunaj/003.jpg' | relative_url }}" data-title="Pogled na Dunaj in Donavo." data-lightbox="gr1">
    <img src="{{ '/assets/images/34dunaj/004.jpg' | relative_url }}" data-title="" data-lightbox="gr1">
</div><br/>

### 2. Donauinsel 

Donava ima umetno nastali otok, ki je precej ozek (najširši del meri samo 200 m, večinoma pa je precej ožji - cca 70 m) in dolg kar 21 km. Otok razdeli Donavo na dva dela, "glavno" Donavo in Novo Donavo, ki služi kot naravni rezervoar za poplave. Otok sva prevozila v celoti in nadvse uživala v tem, da ni nikjer nobenih avtomobilov in nevarnosti, da te kdo zbije. Po njem je speljanih več poti, ob eni strani obale je večinoma makedamska pot, na drugi strani obale je ožja asvaltirana pot, širša asvaltirana pa se vije po sredini otoka. Našla sva tudi grme s šipkom in si nabrala zaloge za čaj.  


<div class="photoset-grid" data-layout="1231">
    <img src="{{ '/assets/images/34dunaj/023.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/021.jpg' | relative_url }}" data-title="Tudi počitek je potreben." data-lightbox="gr1">
    <img src="{{ '/assets/images/34dunaj/020.jpg' | relative_url }}" data-title="Kako veliiiiiko šipka. Nič dobrega se ne dobi zlahka ali zakaj moraš imeti trnje?" data-lightbox="gr1">
    <img src="{{ '/assets/images/34dunaj/022.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/024.jpg' | relative_url }}" data-title="Ko sva se približevala severu otoka, sva na levi zagledala vinograde med katerimi sva se sprehajala nekaj dni nazaj ..." data-lightbox="gr1">
    <img src="{{ '/assets/images/34dunaj/025.jpg' | relative_url }}" data-title="Danube po angleško, Donau po nemško. :)" data-lightbox="gr1">
    <img src="{{ '/assets/images/34dunaj/026.jpg' | relative_url }}" data-title="Prišla sva do cilja. Pa gremo spet nazaj ..." data-lightbox="gr1">
</div><br/>




### 3. Park Prater 

Prater je park v bližini Donauinsel. Verjetno ste slišali, da je bil letos postavljen rekord v teku na maratonu. Eliud Kipchoge je 12. oktobra pretekel 42 km ravno v tem parku v času 1:59:40. V bistvu je tekel po najdaljšem delu parka gor in dol. Postavili naj bi mu posebno podlago, ki je tudi pripomogla k boljšemu rezultatu. Midva sva ga “samo” prekolesarila. Poleg številnih igrišč je zraven tudi zabaviščni park s slavnim kolesom - Wiener Riesenrad.


<div class="photoset-grid" data-layout="121">
    <img src="{{ '/assets/images/34dunaj/016.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/019.jpg' | relative_url }}" data-title="Po tej dolgi poti parka je tekel Eliud. Gor pa dol." data-lightbox="gr1">
    <img src="{{ '/assets/images/34dunaj/006.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/007.jpg' | relative_url }}" data-title="Reisenrad v ozadju." data-lightbox="gr1">
</div><br/>


### 4. Park Löwygrube 

Trenutno moj najljubši kotiček na Dunaju, ki je precej blizu naju. Žal nimam veliko foto gradiva, ki bi vas prepričal v to, kako zelo je bilo to jesen tam lepo. Čudovite poti po gozdu, med drevesi, ki naju v nekem delu spominjajo na Novo Zelandijo, mešanica peska, listja in zemlje pa je ravno prav mehka za tek. Vmes se najde celo nekaj manjših ribnikov, ki so obdani z gozdom. 

<div class="photoset-grid" data-layout="12">
    <img src="{{ '/assets/images/34dunaj/009.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/010.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/008.jpg' | relative_url }}" data-title="" data-lightbox="gr1">
</div><br/>

### 5. Park Wienerberg 

Najbolj pogoto pa zaideva v najbližnji park Wienerberg, ki nama je tudi zelo pri srcu. Obiskala sva ga takoj naslednji dan po prihodu, posedela ob jezeru in opazovala domačine. Sosedov kuža je želel jesti najine bonbone, da sva morala že kmalu v polomljeni nemščini odgovarjati lastnikom, da naju to nič ne moti in se zavedala, da nisva v vlogi ne turistov, ne domačinov. Nekaj vmes, začasna prebivalca. V resnici pa se v svoji slovanščini bolj ali manj zlijeva z okoljem. :) 


<div class="photoset-grid" data-layout="121">
    <img src="{{ '/assets/images/34dunaj/005.jpg' | relative_url }}" data-title="Prvi obisk parka, prvi vtisi ..." data-lightbox="gr1">
    <img src="{{ '/assets/images/34dunaj/012.jpg' | relative_url }}" data-title="" data-lightbox="gr1">
    <img src="{{ '/assets/images/34dunaj/014.jpg' | relative_url }}" data-title="Še najraje tečeva okoli jezera ob sončnih zahodih. In se ustavljava, ker je treba narediti sliko iz vsakega zornega kota." data-lightbox="gr1">
    <img src="{{ '/assets/images/34dunaj/015.jpg' | relative_url }}" data-title="Sreča je v malih stvareh. Tudi v sončnih zahodih s tvojim najljubšim." data-lightbox="gr1">
</div><br/>



