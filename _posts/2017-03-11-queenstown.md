---
layout: post
title:  "Ko ti gora pove, česar mesto ne ve!"
date:   2017-03-11
published: true
author: Ana
---

<p class="intro"><span class="dropcap">O</span>d kar sva na Novi Zelandiji in naju domačini sprašujejo o potovalnih načrtih na južnem otoku, se vsem oči kar zableščijo, ko govorijo, kako morava nujno obiskati Queenstown. Kot da bi se lahko izognila temu naaaaaaaajbolj turističnemu kraju tukaj doli. Ni možno, sploh. Tako kot vse poti vodijo v Rim, vse poti na Novi Zelandiji vodijo v Queenstown! :D Kraljičino mesto ali meka za turiste, ki so željni adrenalinskega užitka, naravnih lepot (čeprav je še miljon drugih lepših krajev) in zapravljanja gore denarja. Če želiš dobiti namestitev v tem prelestnem mestecu, jo moraš zabookirati mesece in mesece vnaprej.</p>

Nama ni nič od tega kaj preveč dišalo. Razmišljala sva o kakem bungee jumpingu ali največji gugalnici na svetu, tandemskemu skoku iz letala, ker nekaj od tega pač moraš narediti, drugače nisi bil tukaj. Potem pa prideš do poglavja CENE, ki ti kmalu poženejo adrenalin v žile in si rečeš, aa-a, nop, nein, nej! Če bi bila želja tako velika, bi požrla tudi to, ampak potem imaš v mislih trdo delo, ki ti je prineslo denar in ne bi rad v tistih nekaj minutah užitka zavrgel celotedenske plače. V nebo! Sva se odločila, da je bolje, če naju neuradno v Queenstownu ni bilo. :D 

Uradno pa sva bila celo popoldne tistega dne in kaj kmalu zelo na hitro sklenila, da naju ne bodo obirali in pobegnila v gore. 

Zjutraj sva si pripravila nahrbtnike, vanj pospravila hrano in ostalo opremo ter se odpravila na 40 minut dolgo vožnjo ob jezeru Wakatipu. Najin cilj je bila gora Mcintosh, kamor sva šla za tri dni. Za ta podvig sva se odločila predvsem zato, ker sva se želela pripraviti na vse naslednje podvige, ki naju čakajo. Najverjetneje se bova že v naslednjem tednu (če bo vreme služilo) podala na enega izmed devetih novozelandskih takoimenovanih Great Walkov in sicer na Kepler's track, ki bo prav tako trajal tri dni, 

<blockquote>zato sva se želela prepričati, da bo oprema služila, da imava dovolj kondicije in tudi zato, da se navadiva na težke nahrbtnike.</blockquote>

Drugi razlog pa je bil izkoristiti lepo vreme in pobegniti iz zelo dragega mesta v naravo, ki je tista zaradi česar sva v prvi meri prišla na Novo Zelandijo.

Vse tri dni so naju ob poti spremljali ostanki rudarjenja kristalov - scheelita (za uporabo v 2. sv.v.), pločevinaste hišice delavcev, njihova oprema pa še vedno leži tam, kjer so jo pustili. Za državo z zelo malo zgodovine so bile to precej zanimive zgodovinske reči, ki so najino pot samo še popestrile. 

Že kaj kmalu sva spoznala, da imajo Novozelandci drugačno vrsto pohodništva. 

<blockquote> Pri nas se ponavadi vzpnemo na vrh, štempljamo v planinsko knjižico in se zopet spustimo v dolino. Tukaj pa je pot speljana malo v hrib, potem se spet spustiš v dolino, potem spet na hrib in spet v dolino ...</blockquote>

Na začetku me je to jezilo, saj se mi je zdelo da nikamor ne pridem, da je bil vsak premagan hrib brez pomena. Na vrh hočemo priti predvsem zaradi razgleda daleč naokoli, vsaj jaz se s tem med potjo opogumljam. Sem se pa že toliko navadila, da se ne jezim več, ko gremo zopet v dolino, saj vem, da bo na poti zagotovo kaj lepega, pa tudi bolj raznoliko je zaradi tega. Žigov, ki smo jih vajeni pri nas pa tudi nimajo. Vrh gore označijo s palico ali nekakšno piramido.

Po tem, ko sva premagala že nekaj višinske razlike, smo se zopet spustili v dolino, kjer sva prečkala ledeno mrzlo reko in zopet je sledil naporen vzpon do najine prve nočitve. Na gorilniku sva si skuhala kosilo in postavila šotor, nato pa se nama je pridružil še Čeh Miroslav, ki je prav tako pobegnil Queenstownu. :P Primož je zakuril ogenj, tako da smo prav prijetno pokramljali ob pečenih jabolkih in nuteli na popečenem toustu. Noč pa je bila mrzla, tako da sem spala v flisu, kapi, vsem toplem kar sem imela v nahrbtniku in komaj čakala, da pride sonce ...

Drugi dan pa sva se nastanila še nekoliko višje, s čudovitim razgledom na pobeljene gore in jezero Wakatipu. Tam si res lahko začutil, da se je čas ustavil. No, ura je še vedno tiktakala, tudi sonce se je premikalo, lahko pa rečem, da se je čas umiril, malo zaspal. Ker je bil daleč stran od mest, ljudi, facebooka, voda je bila ravno prav mrzla, makaroni s tuno ravno prav kuhani ... Sončni zahod, pa ne bi mogel biti bolj popoln.

Včasih celo jaz rečem, da nima smisla izgubljati besed, pa čeprav jih zelo rada nizam v povedi, saj bodo slike povedale toliko več. 

#Hvaležnasvetuzafotoaparat

<div class="photoset-grid" data-layout="333333333">
    <img src="{{ '/assets/images/16qt/01.jpg' | relative_url }}" data-title="Djmo si nardit kitke, da ne bo dela z lasmi v hribih, pa da mi bo Primož lahko še tri dni govoru Pika Nogavička. :P" data-lightbox="gr1">
    <img src="{{ '/assets/images/16qt/02.jpg' | relative_url }}" data-title="Eden izmed vhodov v rudnik, v katerem so rudarji kopali scheelit. Še vedno se vidijo tiri in nekaj opreme, ki leži na tleh. Vhod v rudnik je nevaren, saj se kamenje ruši iz stropa, zato sva vanj samo pokukala." data-lightbox="gr1">
    <img src="{{ '/assets/images/16qt/03.jpg' | relative_url }}" data-title="Na začetku je bila pot precej položna in prijetna za nošenje težkih nahrbtnikov." data-lightbox="gr1">
    <img src="{{ '/assets/images/16qt/04.jpg' | relative_url }}" data-title="Spustila sva se v dolino in prečkala reko. Bila je precej deroča in mrzla, tako da sva poiskala najbolj varno varianto, vendar brez sezuvanja čevljev ni šlo." data-lightbox="gr1">
    <img src="{{ '/assets/images/16qt/05.jpg' | relative_url }}" data-title="" data-lightbox="gr1">
    <img src="{{ '/assets/images/16qt/06.jpg' | relative_url }}" data-title="Ko sva prišla na cilj, sva najprej postavila najin čisto nov šotor, vhod pa obrnila proti razgledu na jezero Wakatipu." data-lightbox="gr1">
    <img src="{{ '/assets/images/16qt/07.jpg' | relative_url }}" data-title="Če bi se spomnila, da lahko zakuriva ogenj, bi vzela kakšne klobase s sabo, tokrat pa sva se morala zadovoljiti s pečenimi jabolki. :)" data-lightbox="gr1">
    <img src="{{ '/assets/images/16qt/08.jpg' | relative_url }}" data-title="In sva se zbudila v prvo jutro zelooo mrzle noči (T so bile zagotovo okoli 5 stopinj Celzija, če ne celo manj ...)" data-lightbox="gr1">
    <img src="{{ '/assets/images/16qt/09.jpg' | relative_url }}" data-title="Koliba v kateri je spal Miroslav verjetno ni bila veliko toplejša." data-lightbox="gr1">
    <img src="{{ '/assets/images/16qt/10.jpg' | relative_url }}" data-title="Happy feets, nov čudovit dan je pred nama! :D" data-lightbox="gr1">
    
    <img src="{{ '/assets/images/16qt/11.jpg' | relative_url }}" data-title="Na poti do naslednje koče Mcintosh Hut." data-lightbox="gr1">
    <img src="{{ '/assets/images/16qt/12.jpg' | relative_url }}" data-title="Pogled na jezero iz druge koče. Na sliki lahko vidite krater, ki so ga kopali rudarji, v njem je še en kup opreme, zraven pa še ena od njihovih pločevinastih hišk. Manjša hiška nad njo pa je naš WC." data-lightbox="gr1">
    <img src="{{ '/assets/images/16qt/13.jpg' | relative_url }}" data-title="Tudi drugi dan so bili na meniju makaroni, tokrat obogateni s tuno in papriko! :)" data-lightbox="gr1">
    <img src="{{ '/assets/images/16qt/14.jpg' | relative_url }}" data-title="Kasneje sva se vzpela še malo višje od najine koče in se ozrla naokoli. Francozinja, ki je bila edina pohodnica, ki sva jo srečala na poti, je rekla, da je tako lepo, da ne veš kam bi gledal.:)" data-lightbox="gr1">
    <img src="{{ '/assets/images/16qt/15.jpg' | relative_url }}" data-title="" data-lightbox="gr1">
    <img src="{{ '/assets/images/16qt/16.jpg' | relative_url }}" data-title="Še nekaj gospodinjskih ostankov od rudarjev - konzerve od hrane, ponev ..." data-lightbox="gr1">
    <img src="{{ '/assets/images/16qt/17.jpg' | relative_url }}" data-title="Primož je bil tako vztrajen, da je prehodil pol hriba, da je našel nekaj suheha grmičevja. Odkrila sva tudi star les od rudarjev in ga nažagala, da je ogenj malce dlje časa gorel." data-lightbox="gr1">
    <img src="{{ '/assets/images/16qt/18.jpg' | relative_url }}" data-title="Azijski nudli so se tako skuhali na ognju, za sladico pa sva spekla banane z nutelo. Sem že pozabila, kako je to dobro, vonj po dimu pa jih naredi še boljše." data-lightbox="gr1">
    <img src="{{ '/assets/images/16qt/19.jpg' | relative_url }}" data-title="" data-lightbox="gr1">
    <img src="{{ '/assets/images/16qt/20.jpg' | relative_url }}" data-title="" data-lightbox="gr1">

    <img src="{{ '/assets/images/16qt/21.jpg' | relative_url }}" data-title="Ko sem že mislila, da ne bo nič od sončnega zahoda, saj se ga zakritega v oblake skorajda ni videlo. Po nekaj minutah, ko je bilo sonce že za hribi pa se je zgodila čarovnija. Nebo je postajalo čedalje bolj noro in prešlo do magičnega ..." data-lightbox="gr1">
    <img src="{{ '/assets/images/16qt/22.jpg' | relative_url }}" data-title="" data-lightbox="gr1">
    <img src="{{ '/assets/images/16qt/23.jpg' | relative_url }}" data-title="" data-lightbox="gr1">
    <img src="{{ '/assets/images/16qt/24.jpg' | relative_url }}" data-title="Tokrat sva se zbudila že precej zgodaj, saj naju je čakala 4 urna pot navzdol in še veliko opravkov v mestu (med njimi umivanje po dolgem času brez tuša, pisanje bloga, nakup novih nogavic in ostalih reči ...) " data-lightbox="gr1">
    <img src="{{ '/assets/images/16qt/25.jpg' | relative_url }}" data-title="Sprva sva bila nad meglo, ki se je vila po celi dolini, kot bi bila v nebesih s sončkom." data-lightbox="gr1">
    <img src="{{ '/assets/images/16qt/26.jpg' | relative_url }}" data-title="" data-lightbox="gr1">
    <img src="{{ '/assets/images/16qt/27.jpg' | relative_url }}" data-title="Po strmem spustu pa sva prešla na nivo pod meglo, tako da ni bilo več tako lepo kot prej. V mestu se jim sanja ne, kaj je tam gor v hribih! :)" data-lightbox="gr1">
</div><br/>



