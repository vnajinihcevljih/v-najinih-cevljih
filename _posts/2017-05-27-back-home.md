---
layout: post
title:  "Dolga pot domov"
date:   2017-05-27
published: true
author: Ana
---

<p class="intro"><span class="dropcap">Ž</span>e skoraj pet dni sva na domačih tleh in z zamudo se vam prvič oglašava (v času pisanja jih je bilo pet, sedaj jih je že 12). Dolgo in naporno potovanje čez polovico Zemljine krogle, menjavanje različnih letnih časov, podnebja, časovnih pasov in patogenov je terjalo svoj davek, tako da sem bila zadnje dni v postelji, z robčki in čajem ob strani. Primož pa je takoj po prihodu zasidral v študijski svet, saj ga lovi rok za oddajo magistrske naloge. Ne vem, kdo dobi lento za lepše preživljanje prvih dni prihoda v domovino? :D</p>

Zadnje dni zaradi bolezni malo več časa preživim za TV ob gledanju National Geographica. Vsako jutro je na sporedu oddaja, kjer obravnavajo letalske nesreče, tako da sem do zdaj pogledala obravnave z razlagami strokovnjakov vsaj 8 najbolj znanih nesreč različnih letalskih družb. Nikoli se nisem bala letenja, v njem kvečjemu uživam in šele na teh posnetkih sem videla, kako grozna mora biti smrt pri strmoglavljenju, kakšen strah in grozo doživljajo ljudje tik pred smrtjo. In hkrati vem, kako redko je, da se to zgodi ravno tebi, saj je letalo med najvarnejšimi prevoznimi sredstvi. Bolj verjetno je, da se ponesrečiš na cesti ali v kopalnici kot pa na letalu. Vendar vseeno, si tam visoko na nebu in vso zaupanje za svojo varnost si predal pilotom, ki pa so prav tako ljudje in delajo napake. Večinoma je bil vzrok za nesreče vedno v ravnanju pilotov, njihovi utrujenosti, napačnih odločitvah. Še vedno me ni prestrašilo tako, da ne bi hotela več leteti, sem pa se malo zamislila nad tem, koliko časa sem v zadnjem času preživela visoko nad oblaki. In razumem, zakaj so starši preko online aplikacije na internetu spremljali vsak let in pristanek in si lahko na koncu vedno oddahnili.

<div class="photoset-grid" data-layout="1">
    <img src="{{ '/assets/images/25home/23.jpg' | relative_url }}" data-title="" data-lightbox="gr1">
</div><br/>
 
Najprej sva letela na Cookovo otočje in se po šestih dneh vrnila nazaj na Novo Zelandijo. Takoj naslednji dan sva imela let do Gold Coasta (Avstralija) in nato naprej do Kuala Lumpur (Malezija). Zaradi nadaljnjih nepovezanih letov s prejšnjima dvema, sva se odločila za enodnevni postanek v KL, da ne zamudiva nadaljnje lete v primeru kakršnih koli zamud. Nato sva nadaljevala z deseturnim letom do Istanbula, sledil pa je še en povezan let do Budimpešte. Če bi letela direktno iz Nove Zelandije do Budimpešte, bi potovala tako dolgo, kot je dolg dan (vendar je takšna razdalja predolga za en sam let, običajno sta vsaj dva). 

<div class="photoset-grid" data-layout="132">
    <img src="{{ '/assets/images/25home/02.jpg' | relative_url }}" data-title="Moj najljubši del letališlča je bil prevažanje tega kul vozička, ko sem se lahko delala, da sem Harry Potter, ki se odpravlja na Bradavičarko. :)" data-lightbox="gr1">
    <img src="{{ '/assets/images/25home/01.jpg' | relative_url }}" data-title="Prvi let do Avstralije (Gold Coast) z AirAsia. Kdo najde?" data-lightbox="gr1">
    <img src="{{ '/assets/images/25home/05.jpg' | relative_url }}" data-title="Ko nisva bila več na novozelandskih tleh in občutek, da si tja komaj prišel pa že odhajaš. Kako je bilo lepo ..." data-lightbox="gr1">
    <img src="{{ '/assets/images/25home/06.jpg' | relative_url }}" data-title="Nočni leti so za spat, jaz bi pa rada ven gledala!" data-lightbox="gr1">
    <img src="{{ '/assets/images/25home/07.jpg' | relative_url }}" data-title="" data-lightbox="gr1">
    <img src="{{ '/assets/images/25home/08.jpg' | relative_url }}" data-title="In smo pristali na avstralska tla ..." data-lightbox="gr1">
</div><br/>
 
Celotno pot nisem vzela kot nujno zlo, da pridem do doma, ampak kot prijetno potovanje v katerem sem uživala. Večina ljudi ne mara čakanja in vožnje, jaz pa se nad tem prav nič ne pritožujem. Nikamor se mi ni mudilo, tako da sem ta čas med čakanjem izkoristila za branje knjige, pisanje dnevnika, opazovanje ljudi, ki so odhajali, prihajali, se poslavljali, jokali, se smejali … Eno veliko križišče čustev ljudi, katere nato razprši po vseh koncih sveta in vedno rada ugibam, kam koga ponese. Če imaš poleg sebe sopotnika, ti tako ali tako ne more biti dolgčas, drugače pa je to enkratna priložnost, da spoznaš nove ljudi.

<div class="photoset-grid" data-layout="1">
    <img src="{{ '/assets/images/25home/03.jpg' | relative_url }}" data-title="" data-lightbox="gr1">
</div><br/>
 
Na Novi Zelandiji je bilo vreme že čisto jesensko, prav tako tudi temperature, zato naju je ozračje, ko sva prišla v Malezijo in stopila ven iz klimatiziranega letališča, prav šokiralo. Vročina, vlaga, znoj, ki se začne pospešeno izločati, vse to me je spominjalo na najin prihod, ko so tam imeli prav tako najbolj vroč del leta. Potem pa stopiš na avtobus, kjer je temperatura vsaj za 10 stopinj nižja in začneš iz nahrbtnika vleči odeje z letala. In se seveda kaj kmalu prehladiš! :D
 
Mislim da sem tokrat precej bolj uživala v Maleziji kot prvič. Vsaj Kuala Lumpur mi je bil bolj všeč, saj nisem doživela takšnega kulturnega šoka kot nazadnje, vedela sva kako poteka javni promet, kako priti do najinega hostla, kaj pričakovati od ljudi itd … Nazadnje sva videla tudi vse turistične znamenitosti, tako da sva se tokrat posvetila zgolj najinema želodcema. Šla sva na tržnico na drugem koncu mesta in uživala v poizkušanju in nakupovanju različnega tropskega sadja, ki ga na naših policah ne najdeš ali pa si ga zaradi visoke cene ne privoščiš in niti približno ni tako okusno. 

<blockquote>Na tržnici so bili večinoma samo lokalci in trgovci, ki so se drli eden čez drugega, saj so skušali biti bolj opazni in prodati svoj proizvod.</blockquote> 

Ko sem šla mimo prvih nekaj trgovcev, mi je bilo še nekoliko neprijetno, saj te vsak napade in če tega nisi vajen, se počutiš rahlo ogroženega. Ko sva se navadila ‘đumbusa’, sva se malo bolj sprostila in poizkušala sadje, ki so nama ga ponudili, četudi ga nato nisva kupila (ker pač vsega ne moreš kupiti, niti pojesti v enem dnevu). Kasneje sva se sprehodila še do zelenjave in začimb (waaaauu, koliko nam nepoznanih stvari uporabljajo Azijci v svoji kuhinji), ter rib in mesa. Videl si, da so izdelki res sveži, saj so nekatere ribe še skakale, trgovci pa so jih čistili in pripravljali za prodajo. Isto je bilo pri mesnih izdelkih. Meni je zgledalo, kot da ima kakih 50 stojnic koline, saj si videl vse, odpadki pa so leteli prav vsepovsod na tla, tako da si moral paziti, da ni kaj priletelo vate. In zunaj je bilo skoraj 35 stopinj! Hmmm, zakaj imamo mi koline pozimi, ko so temperature nekoliko nižje od tamkajšnjih?  xD Važno, da so njihovi želodci prilagojeni na vso prisotno mikrofloro. 

<div class="photoset-grid" data-layout="1312">
    <img src="{{ '/assets/images/25home/24.jpg' | relative_url }}" data-title="Tržnica v Kuala Lumpurju." data-lightbox="gr1">
    <img src="{{ '/assets/images/25home/25.jpg' | relative_url }}" data-title="Azijska zelišča in začimbe." data-lightbox="gr1">
    <img src="{{ '/assets/images/25home/26.jpg' | relative_url }}" data-title="Ribarnica in mesnica." data-lightbox="gr1">
    <img src="{{ '/assets/images/25home/27.jpg' | relative_url }}" data-title="Kitajska četrt s stojnicami oblačil, modnih dodatkov, ur, vsega možnega ..." data-lightbox="gr1">
    <img src="{{ '/assets/images/25home/28.jpg' | relative_url }}" data-title="Primož in bogati del mesta v ozadju." data-lightbox="gr1">
    <img src="{{ '/assets/images/25home/29.jpg' | relative_url }}" data-title="Na kultruni prireditvi sem preizkusila igranje malezijskih bobnov." data-lightbox="gr1">
    <img src="{{ '/assets/images/25home/30.jpg' | relative_url }}" data-title="Vmes se je malo ulilo, tako da je vročina postala malenkost bolj znosna, luže pa vsepovsod, saj voda nima kam odteči ..." data-lightbox="gr1">
</div><br/>
 
Kasneje sva šla po predlogu Primoževega kolega še na najbolj znano ulico z restavracijami v KL, ki ponoči čisto zaživi in je polna ljudi. Midva sva se po njej najprej zgolj sprehodila, da bi si malo ogledala, kakšno hrano imajo kje. Če sva mislila, da bo to zgolj sprehod, sva se pošteno zmotila. Ljudje iz restavracij so kar tekli za nama z menijem v roki in hiteli pripovedovati, kaj nama ponudijo, da so najboljši, najcenejši. Prav vsakemu od vseh dvajsetih ali več sva rekla, da se oglasiva kasneje. Res si lahko videl borbo za stranke in s tem za svoje preživetje. Na koncu sva bila že čisto zmedena, kam naj sedaj greva, saj so bili vsi podatki o cenah in ponudbi v glavi zmešani. Primožu sem rekla, da je najbolje, da izbereva tistega gostilničarja, ki se nama je zdel najbolj simpatičen in naju najbolj nasmejal. Na srečo je bil tudi edini, ki nama je rekel, da si naj zapomniva ime njegove restavracije in pokazal na veliki svetleči napis na stavbi, ki je bil čisto enak vsem prejšnjim. :D

<div class="photoset-grid" data-layout="2">
    <img src="{{ '/assets/images/25home/32.jpg' | relative_url }}" data-title="Ulica z restavracijami tik preden se je znočilo (verjetno si niste predstavljali ravno plastičnih stolov - ni fancy, je pa dobro!)." data-lightbox="gr1">
    <img src="{{ '/assets/images/25home/31.jpg' | relative_url }}" data-title="Ulica restavracij takoj, ko je nastala tema." data-lightbox="gr1">
</div><br/>
 
Na prvem letu na drugi polovici najine poti, sva se ponovno prepustila razvajanju letalske družbe Turkish Airlines, čeprav sta bila najina želodca polna dobre hrane iz lounga na letališču, sva še vedno zmazala prav vse. Bilo je že pozno, a sva pred spanjem pogledala še en film, ki naju je zelo navdušil (Lev-Dolga pot domov). Na koncu sem doživela manjšo poplavo solz, zaradi vsega kar se je dogajalo v filmu, najinemu odhodu domov … Utrujena sva nato skušala zaspati in se naslednjih nekaj ur še večkrat prebujala zaradi neudobnosti spanja pokonci.

<div class="photoset-grid" data-layout="31">
    <img src="{{ '/assets/images/25home/04.jpg' | relative_url }}" data-title="Razvajanje v loungu - predjed, mmmm ..." data-lightbox="gr1">
    <img src="{{ '/assets/images/25home/09.jpg' | relative_url }}" data-title="Primož je med čakanjem na letalo skušal narediti še kaj za faks, priden fant. :)" data-lightbox="gr1">
    <img src="{{ '/assets/images/25home/10.jpg' | relative_url }}" data-title="Potem pa še večerja na letalu in spremljanje leta, gledanje filmov ..." data-lightbox="gr1">
    <img src="{{ '/assets/images/25home/10a.jpg' | relative_url }}" data-title="Tretji let je bil še za dve uri daljši kot drugi (dobrih 10 ur)." data-lightbox="gr1">
</div><br/>
 
Zjutraj pa sploh nisem bila preveč utrujena. Če sem bila prej kaj zaspana, sem se zbudila ob divjanju po istanbulskem letališču, saj je vladala prava zmeda, gneča ljudi pa je bila neznosna. Kot da bi na enkrat priletelo vsaj deset zelo velikih letal. 

<blockquote>Za nekaj trenutkov sva mislila, da bova zamudila naslednji let, da nama ne bo uspelo pravočasno preiti varnostne kontrole </blockquote>

(ker ne zaupajo Aziji glede varnosti, morajo vsi potniki še enkrat čez rentgen). Na srečo so sprostili posebno vrsto za lete, kjer vkrcanje na letalo že poteka in bila sprejeta naprej mimo vrste.

<div class="photoset-grid" data-layout="31">
    <img src="{{ '/assets/images/25home/10b.jpg' | relative_url }}" data-title="Preden smo pristali v turškem Istanbulu, nas je skozi okno letala pričakal sončni vzhod na Črnem jezeru." data-lightbox="gr1">
    <img src="{{ '/assets/images/25home/11.jpg' | relative_url }}" data-title="Velika gneča na letališču za varnostno kontrolo, midva pa hitela na naslednji let ..." data-lightbox="gr1">
    <img src="{{ '/assets/images/25home/12.jpg' | relative_url }}" data-title="Vkrcala sva se na zadnjo letalo, ki naju je popeljalo do Budimpešte." data-lightbox="gr1">
    <img src="{{ '/assets/images/25home/13.jpg' | relative_url }}" data-title="Nad Istanbulom." data-lightbox="gr1">
</div><br/> 
 
Ko sva na veliki tabli s podatki o vseh letih zagledala napis Ljubljana, sva si želela, da bi lahko šla na tisto letalo, ki je iz Istanbula poletelo le pet minut za nami. Midva sva okrog osmih zjutraj priletela v sosednjo Budimpešto, a občutek sva imela, da sva resnično zelo blizu doma. Nekaj ur sva preživela še na letališču, saj sva morala počakati na avtobus, ki je odpeljal ob 3. popoldne. V trgovini sva si kupila hrano za čez dan in bila sva čisto navdušena nad nizkimi cenami, ki jih nisva vajena. Vse se nama je zdelo skoraj zastonj. Zelo kmalu sva prišla tudi v stik z ljudmi in bila malo razočarana nad odnosom do strank, ki je bil prav tako drugačen od tega kar sva bila navajena na Novi Zelandiji, ko je bil vsak delavec, ki je delal s strankami nadvse prijazen, se znal pošaliti … 
 
<div class="photoset-grid" data-layout="21">
    <img src="{{ '/assets/images/25home/14.jpg' | relative_url }}" data-title="Waaaa, veselje, ko se nama na zemljevidu prikaže najina država, ko sva že tako blizu! :D" data-lightbox="gr1">
    <img src="{{ '/assets/images/25home/15.jpg' | relative_url }}" data-title="In sva prišla v Budimpešto, kjer sva čakala na avtobus še nadaljnih nekaj ur." data-lightbox="gr1">
    <img src="{{ '/assets/images/25home/16.jpg' | relative_url }}" data-title="Na avtobusni postaji v Budimpešti najdeva sliko Ljubljane, najin naslednji cilj." data-lightbox="gr1">
</div><br/> 

Naslednjih nekaj ur sva preživela na avtobusu do Zagreba, nato po dveh urah čakanja v hrvaški prestolnici zamenjala za avtobus, ki je peljal v Ljubljano. Vožnja je minila zelo gladko z izjemo čakanja na mejah. Še posebej na madžarski meji, so si nas zelo privoščili, ko so nas pošiljali dol in gor iz avtobusa, da smo se počutili kot največji kriminalci. Preverjanje je trajalo skoraj dve uri, preden so nam izročili nazaj osebne dokumente, bili pa smo edini, saj pred tem ni bilo nikogar ne pred nami in ne za nami. Kaj bi bilo šele, če bi bila na cesti gneča. A od tam imam tudi lepe spomine. 

<blockquote>Cvetoče lipe še nikoli niso tako dišale kot so tistega popoldneva. </blockquote>


Kar nisem mogla umakniti pogleda od navdušenja nad zelenjem in opojnimi pomladnimi dišavami. 
 
Morda si nekateri mislite, da sva nora, ker sva si organizirala tako ‘čudne’ povezave, z večimi leti, dolgim čakanjem, nato pa še celodnevno vožnjo z avtobusom, čeprav smo samo pet ur oddaljeni od Budimpešte. Ko sva kupovala letalske karte pred dobrim letom, je bila najina omejitev zgolj časovna in finančna. Imela sva časovni okvir, kdaj morava iti in prispeti nazaj, vse to pa sva želela s čim manj porabljenega denarja (kar nekaj sto evrov na osebo sva privarčevala zaradi takšne izbire letov) in s čim manj povzročanja težav najinim družinam, ki bi se morali dolge ure z več stroški voziti po naju, ko pa se lahko usedeva na avtobus in tako domov prideva malo kasneje.
 
<div class="photoset-grid" data-layout="21">
    <img src="{{ '/assets/images/25home/18.jpg' | relative_url }}" data-title="Prazna carina - meja med Madžarsko in Hrvaško, kjer so dolge ure preverjali naše dokumente ..." data-lightbox="gr1">
    <img src="{{ '/assets/images/25home/17.jpg' | relative_url }}" data-title="Takoj sva opazila, kako lepo pomlad imate in morala sva preklopiti iz jeseni in narediti objavo na Instagramu. :P" data-lightbox="gr1">
    <img src="{{ '/assets/images/25home/19.jpg' | relative_url }}" data-title="V Zagrebu so naju obkrožali napisi v znanem jeziku in kar težko je po tako dolgem času razumeti, da si doma ... skoraj." data-lightbox="gr1">
</div><br/> 

Prihod domov ob pol dveh zjutraj naslednjega dne je bil zato še bolj sladek. Pričakali so naju Primoževi starši in brat Aljaž, naslednji dan pa so me prišli iskat k Primožu domov še moji. Mislim, da sem šele v teh dneh zares videla, kako so naju pogrešali in kako so bili v skrbeh, ker sva se potikala po (za njih) nevarnih vulkanih, gorah, gozdovih, morjih z morskimi psi … Verjetno bom takšne skrbi razumela šele takrat, ko bom sama v njihovi vlogi. :)
 
<div class="photoset-grid" data-layout="12">
    <img src="{{ '/assets/images/25home/20.jpg' | relative_url }}" data-title="Aljaž je takoj naredil in poslal sliko našim, da me imajo doma ... Za vsak slučaj, če ne bi verjeli, da sva res prišla nazaj. :)" data-lightbox="gr1">
    <img src="{{ '/assets/images/25home/21.jpg' | relative_url }}" data-title="Končno udobna postelja z dobrodošlico. :)" data-lightbox="gr1">
    <img src="{{ '/assets/images/25home/22.jpg' | relative_url }}" data-title="Mami pa je še malo rezljala črke, ki so me vodile do sobe, če bi slučajno pozabila kje je. :D" data-lightbox="gr1">
</div><br/> 

P.S. V naslednjem blogu boste lahko brali o prvih občutkih, kako sva se aklimatizirala in prešla nazaj na stare tire. 
 
