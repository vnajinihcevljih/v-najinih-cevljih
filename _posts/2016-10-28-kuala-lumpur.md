---
layout: post
title:  "Kuala Lumpur"
date:   2016-11-02
published: true
author: Primož
---

<p class="intro"><span class="dropcap">P</span> o vrnitvi iz otoka Pangkor sva si pred letom proti najinemu glavnemu cilju vzela en dan za ogled mesta Kuala Lumpur. Samo mesto je kar zanimivo, posebej zato, ker je tako drugačno od evropskih mest. To je mesto, ki daje vtis bogatega obenem pa popotnik lahko kmalu ugotovi, da temu še zdaleč ni tako. Ne daleč stran od ogromnih stolpnic (le kakšne pol ure hoda), je revnejši del mesta, ki vključuje kitajsko četrt. Tudi sama sva na lastni koži preizkusila bedo tega dela mesta.</p> 

<div class="photoset-grid" data-layout="1">
    <img src="/assets/images/04kualalumpur/01razbitatla.JPG" data-title="Pločniki so izgledali nekako takole ..." data-lightbox="gr1">
</div><br/>

Iz otoka Pangkor sva se vrnila z avtobusom, ki je za nazaj grede peljal le kakih 5 ur. Tokrat sva upoštevala nasvet najinega gostitelja na otoku, ki nama je svetoval, da morava vzeti avtobus, ki ne pelje skozi Ipoh. To nama je prihranilo okoli 2 ure časa. Takoj ko sva prišla v mesto, sva se odpravila v najin hostel, ki je bil na robu kitajske četrti. O najinih vtisih o le tem je pisala Ana v <a href="/blog/kuala-lumpur-1">drugem blogu</a>. Vsekakor je bilo tudi to zanimivo dozivetje.

<div class="photoset-grid" data-layout="1">
    <img src="/assets/images/04kualalumpur/25hostel.jpg" data-title="Selfie pred vhodom v najin hostel." data-lightbox="gr1">
</div><br/>

Preostali del popoldneva sva izkoristila za raziskovanje mesta. Začela sva v kitajski četrti. Tukaj je ogromno uličnih prodajaln, ki za nizko ceno prodajajo najrazličnejše blago (večinoma oblačila, obutev in hrano). Sprehod po glavni ulici tržnice ni nič posebnega, ampak ko pogledaš v stranske ulice je pogled dosti drugačen. Na ulici je veliko umazanije in ljudi, ki se komaj preživljajo iz dneva v dan. Kasneje sva si ogledala glavno tžnico, kjer je možno kupiti tako hrano kot tudi oblačila in spominke. Za razliko od kitajske četrti so tukaj cene višje, a še vedno zelo ugodne za naše razmere. Kasnje je sledil še ogled hindujskega templja, v katerega sva morala iti bosa, Ana pa je dobila tudi ogrinjalo za noge. Sam vhod v tempelj je zelo slovesen, pa tudi v notranjosti je veliko okrasja vseh živih barv. Tempelj nama je predstavil prijazen gospod in razložil, da je star že skoraj tisoč let. Povabil naju je tudi na ogled plesov, molitve in na pogostitev (ter povedal, da lahko hrano vzameva tudi s seboj, če nisva lačna :D), ki je potekala tisti večer.

<div class="photoset-grid" data-layout="23">
    <img src="/assets/images/04kualalumpur/02kitajskacetrt.JPG" data-title="Pogled na stojnice v kitajski četrti." data-lightbox="gr1">
    <img src="/assets/images/04kualalumpur/03venci.JPG" data-title="Na teh stojnicah so delali vence za hindujsko slavje, ki se je odvijalo v bližini." data-lightbox="gr1">
    <img src="/assets/images/04kualalumpur/04hindujskitempelj.JPG" data-title="Vhod v hindujski tempelj." data-lightbox="gr1">
    <img src="/assets/images/04kualalumpur/05hindujskitempelj.JPG" data-title="Tempelj vseh barv ..." data-lightbox="gr1">
    <img src="/assets/images/04kualalumpur/06hindujskitempelj.JPG" data-title="Ana pred hindujskim templjom." data-lightbox="gr1">
</div><br/>

Po ogledu znamenitosti v revnejšem delu mesta, sva se odpravila proti novejšemu delu mesta, kjer se nahajajo velike stolpnice. Med drugim tudi znamenita stolpa Petronas, ki sta med seboj povezana z nekakšnim mostičkom in predstavljata pravo atrakcijo. 

<div class="photoset-grid" data-layout="2">
    <img src="/assets/images/04kualalumpur/07petronas.JPG" data-title="Iz te razdalje samo GoPro zajame celoten Petronas Tower." data-lightbox="gr1">
    <img src="/assets/images/04kualalumpur/08petronas.JPG" data-title="Petronas stolpnici." data-lightbox="gr1">
</div><br/>

Prebiti se iz enega dela mesta na drugi je bil pravi podvig. Največji problem predstavljajo ceste na katerih je ogromno prometa in jih je treba prečkati. Prehodi so namreč zelo slabo urejeni. Semoforji so sicer postavljeni na vseh takih križiščih, problem pa je v tem, da 

<blockquote>polovica teh sploh ne deluje, pri drugi polovici pa se zelena luč prižge enkrat na vsakih deset minut, zato praktično nihče ne čaka na zeleno luč, tudi midva nisva.</blockquote> 

Čez cesto sva stekla, ko za nekaj sekund ni bilo nobenega avtomobila. Najprej do polovice in nato dalje. Problem prečkanja ceste se pogosto pojavi tudi na manjših cestah, saj tudi ko stojiš na prehodu za pešce, nihče od voznikov ne ustavi. 

V dobre pol ure sva se nekako le prebila do stolpov. Stolpnice so res mogočne in visoke. V notranjosti pa se nahaja tudi veleblagovnica (kjer prodajajo le dražje znamke), na drugi strani pa je mogočen park z jezerom in vodometi. Tam sva se malo odpočila na zelenici, obnovila svoje zaloge vode in odšla naprej. Imeti s seboj vodo je kar pomembno, saj je zunaj namreč zelo vroče (krepko preko 30 stopinj), tudi vlažnost zraka je velika, zaradi česar dobiš občutek, da je še bolj vroče.

<div class="photoset-grid" data-layout="2">
    <img src="/assets/images/04kualalumpur/09vodnipark.JPG" data-title="Vodni park zraven Petronasa" data-lightbox="gr1">
    <img src="/assets/images/04kualalumpur/10vodnipark.JPG" data-title="" data-lightbox="gr1">
</div><br/>

Po krajšem počitku sva se vrnila nazaj proti glavni tržnici. Na poti sva se sprehodila še do razglednega stolpa, vendar se nanj nisva povzpela, ker je bila vstopnina previsoka, zato sva si ga pogledala le od spodaj. V bližini stolpa sva imela možnost videti opice z razdalje enega metra ali manj. Ljudje iz bližnjega avtomobila so mi dali kos kruha, da sem lahko hranil opice. Tako so se nama še bolj približale. Opice so lahko tudi kar predrzne. Ena od njih je skočila in mi iz rok iztrgala kos kruha. Na Anino srečo sva šla hitro naprej. :D 

<div class="photoset-grid" data-layout="12">
    <img src="/assets/images/04kualalumpur/11razglednistolp.JPG" data-title="Razgledni stolp v ozadju." data-lightbox="gr1">
    <img src="/assets/images/04kualalumpur/12opice.JPG" data-title="Primož s svojimi prijateljicami." data-lightbox="gr1">
    <img src="/assets/images/04kualalumpur/13opice.JPG" data-title="Za sliko od blizu sem se celo potrudila priti malo bližje opicam :) (A.)" data-lightbox="gr1">
</div><br/>

Na tržnici sva se ponovno ustavila in kupila en kokosov oreh. Iz njega sva popila sok in pojedla belo meso, ki je obdajalo lupino. Bil je odličen. 

<div class="photoset-grid" data-layout="1">
    <img src="/assets/images/04kualalumpur/14kokos.JPG" data-title="Osvežitev je zelo prijala, kajne Primož? ;)" data-lightbox="gr1">
</div><br/>


Kmalu za tem sva odšla v hostel, kjer sva po nekaj manjših opravkih odšla kar kmalu spat. Za nasledniji dan sva se odločila, da ga nameniva raziskovanju parka in pripravi na odhod. Tako sva se praktično celo dopoldne sprehajala po parku. Rastlinje in vrtovi v njem so zelo lepo urejeni, malo pa šepa urejenost infrastrukture. Kljub temu je park v primerjavi z mestom res lep. Na robu parka se nahaja tudi Bird Park, ki ga oglašujejo tudi kot World's largest walk in free-flight aviary. Če je največji ne vem, amapak zagotovo je res ogromen. Če bi imela več časa, bi si ga sigurno ogledala. 

<div class="photoset-grid" data-layout="13">
    <img src="/assets/images/04kualalumpur/16park.JPG" data-title="Urejeni vrtovi mestnega parka ..." data-lightbox="gr1">
    <img src="/assets/images/04kualalumpur/15park.jpg" data-title="" data-lightbox="gr1">
    <img src="/assets/images/04kualalumpur/17park.JPG" data-title="" data-lightbox="gr1">
    <img src="/assets/images/04kualalumpur/18park.JPG" data-title="" data-lightbox="gr1">
</div><br/>

Popoldne sva namenila nakupu nekaj hrane za na pot in odhodu na letališče. Letališče je zares lepo in čisto netipično v primerjavi z mestom. Po prihodu tja, je zelo kmalu sledil check in nato večerja v Diners club loungu. Okoli pol polnoči pa smo poleteli proti najini novi destinaciji.

<div class="photoset-grid" data-layout="2">
    <img src="/assets/images/04kualalumpur/19potnaletališče.JPG" data-title="In že sva se peljala proti letališču, ravno pravi čas, ko je začelo deževati." data-lightbox="gr1">
    <img src="/assets/images/04kualalumpur/20letališče.JPG" data-title="Navdušena in polna pričakovanj pripravljena na pot naprej. Na tabli pa že napisan najin let proti Avstraliji (Gold Coast-vmesni postanek), oziroma Novi Zelandiji (Auckland)" data-lightbox="gr1">
</div><br/>

### Še Anini vtisi in nekaj zanimivosti

* Ko pridem v neko novo državo imam poleg naravnih znamenitosti/lepot najraje spoznavanje novih ljudi. Ponavadi si kot turist nad ljudmi vedno navdušen, saj so domačini vedno veseli turistov, ki prinašajo dobiček državi, zato so vedno prijazni do tebe, no nekateri so prijazni po naravi :). Moram reči, da mi ta del v Maleziji ni bil všeč. Redko sva srečala kakšnega res prijaznega Malezijca, ki se ne bi a) drl nate b) hotel nekaj od tebe c) te čudno gledal, ker si pač Evropejec. Mogoče sva imela nesrečo in tako dobila čisto napačno predstavo o njih ali pa sva bila tam premalo časa, da bi dobila objektiven pogled. Izjema je bil možakar, ki nama je pomagal na mestni bus, ko sva prišla prvi dan (pa še pri njemu nisi bil čisto prepričan, če mu gre zaupati), možakar iz Pangkorja, pri katerem sva bivala in ena uslužbenka v hostlu (no pa še kdo bi se našel, vendar še vseeno za prste na eni roki naštet).
* WC-ji. Povsod je bilo tako, da je bil WC in tuš en prostor skupaj, brez kakšne zavese ali posode, ki bi preprečevala, da je voda povsod po prostoru, tako da je bila po tuširanju mokra tudi cela WC školjka, vrata itd ... Če je bil v prostoru samo wc, pa je bila zraven njega obvezno tudi podaljšana pipa/šlauf. Še danes ne veva, kaj točno je namen te pipe, se jo uporablja namesto wc-papirja, za umivanje tal, za umivanje rok (to najbrš da ne, saj so nato zunaj umivalniki - v skupnih wc-jih) ... Je pa precej priročna zadeva, ko se hočeš pred letom npr. osvežiti, umiti noge ...

<div class="photoset-grid" data-layout="1">
    <img src="/assets/images/04kualalumpur/21wc.JPG" data-title="Prvo sekundo, ko sem zapustila wc na letališču je že vstopila čistilka in začela pomivati mokra tla. Ups xD" data-lightbox="gr1">
</div><br/>

* Primož je bil zelo navdušen nad opicami, ki si jih lahko videl marsikje po mestu, kjer je bilo bolj zaraščeno z drevesi. Meni pa so bile malo manj ljube, saj sem se nekoliko bala njihovih hitrih reakcij in tega, da se nič ne bojijo ljudi. Kar skakale so povsod okoli naju, se prevračale, "ravsale" med seboj, visele iz vseh možnih dreves, uličnih svetilk ... Jih je bilo pa res zabavno opazovati (in Primoža, ki se je igral in zabaval z njimi;)).
* Kot je opisano že zgoraj, so naju živcirala križišča. Ki so katastrofa! Po nekaj prečkanjih cest sva dobila občutek, da je v KL to početje skorajda samomorilsko. Ugotovila sva, da je najboljša varianta prečkati cesto potem, ko se že nabere nekaj ljudi, po možnosti domačinov (ostali turisti so bili zmedeni tako kot midva).

<div class="photoset-grid" data-layout="1">
    <img src="/assets/images/04kualalumpur/24preckanje.jpg" data-title="Križišče - malo se vidi, da se hodi in vozi vsepovprek, vendar je tukaj prižgana zelena luč za pešče, kar je res izjemna redkost." data-lightbox="gr1">
</div><br/>

* Začudena sva bila tudi nad njihovimi trgovinami z živili, saj tam skorajda nisi našel ničesar uporabnega ali hranljivega (nobenega kruha ali vsaj katerih osnovnih sestavin). Dejansko ne vem, kje nakupujejo hrano, saj vse kar sva videla midva, so bili samo prigrizki, oziroma neke azijske sladkarije. Kolikor vem zelo veliko kuhajo z zelenjavo, vendar jo očitno kupujejo na tržnicah ali kje, kjer midva nisva bila. To sva občutila zadnji dan, ko sva si hotela kupiti kaj za na pot. Na koncu sva na eni stojnici s pekovskimi izdelki kupila sirove štručke - vsaj to sva mislila da so, saj je bil na vrhu posut sir. Celo prodajalko sva vprašala, če so slane in nama je zatrdila, da so. Ko sva jih ob prvi lakoti poskusila, sva se ob ugrizu vanjo namrdila od pocukranosti. Jaz sem svojo pojedla samo zato, ker sem bila lačna, okus namreč res ni bil dober. Kot da bi v kruh zmešal sladek kompot, na vrhu pa posul še malo sira. :)
* Mestni vlak ima vagone na katerih piše, da je vstop dovoljen samo ženskam. Mogoče to niti ni taka zanimivost, ampak se mi je vseeno zdelo vredno omembe, saj še nikjer nisem videla česa takšnega. Tako da sva morala malo paziti, kam sva se vkrcala, da je bilo prav za oba.
* Preden sva šla od doma sem se nameravala postriči, vendar je na koncu zmanjkalo časa za to. Ko sva se razgledovala po mestu sem zagledala en butik s frizerjem, ki je zgledal še kar ok, napisana cena za striženje pa seveda ugodna (mislim, da 4 evre). Tako da sem se prepustila njihovi frizerki. Sprememba res ni zelo očitna, saj sem hotela postriči samo razcepljene konice, ampak sem bila zadovoljna s striženjem, kramljanje s frizerko pa je bilo tudi prijetno. :)

<div class="photoset-grid" data-layout="1">
    <img src="/assets/images/04kualalumpur/22frizura.JPG" data-title="Spontan obisk frizerja. :P" data-lightbox="gr1">
</div><br/>

* Volančkaste zavese na avtobusih. Nikjer niso manjkale, čeprav niso imele nobene funkcije (npr. za zastiranje sončne svetlobe), zgolj za okras. :D

<div class="photoset-grid" data-layout="1">
    <img src="/assets/images/04kualalumpur/23zavese.JPG" data-title="Volančkaste zavese." data-lightbox="gr1">
</div><br/>