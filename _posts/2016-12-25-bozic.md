---
layout: post
title:  "Božič po južno!"
date:   2016-12-25
image:  06.jpg
published: true
---

<p class="intro"><span class="dropcap">S</span>neg, če ne pa vsaj mraz, kuhano vino, kratki dnevi, lučke po oknih in božična drevesa, pa veselje in pričakovanje. Vse to nas spremlja v času pred božičem, predvsem v decembru, ki je tisti mesec v letu, ki ga ima statistično največ ljudi najraje. December je tudi moj najljubši mesec, ki se ga vsako leto nestrpno veselim in si želim samo to, da ne bi imela takrat preveč izpitov in dela za faks, šolo, ker se je pač zelo težko skoncentrirati, ko se pa toliko dogaja (kot študent v Ljubljani pa še posebej). Letos pa je vse drugače. Ne samo, da nimam dela za faks, tudi pravega decembra ni in lahko rečem, da je to edina stvar, ki se mi je do sedaj zdela negativna (no pa tisti 'komarji', ki me pikajo). </p>

Poleg vseh zgoraj naštetih stvari pa je predvsem božič in božični večer čas, ki ga preživiš z družino, doma, na toplem ob okraševanju božičnega drevesa. V bistvu ne vem, kaj naredi ta čas tako čaroben, mogoče ta spokojnost, ko se umirimo in si zaželimo vse dobro, dobra hrana, druženje z družino … 

Za naju pa je bilo malo drugačno. Večinoma niti nisva imela občutka, da je december. Le kako bi imel takšen občutek pri 25 stopinjah, kratkih hlačah in vonju po sončni kremi. V bistvu sva se večinoma sama opominjala na to in sicer s prižiganjem adventnega venčka (ki je bilo bolj ali manj neuspešno zaradi konstantnega vetra) in s prižiganjem lučk. Mhm, po stropu avta sva napeljala lučke, ki so se napajale na sončno svetlobo. Sončne celice sva imela nameščene na armaturi, tako da so se tekom dneva ves čas polnile. 

Večinoma sva bila v zadnjem času po ogledu naravnih znamenitosti, stran od mest in živ-žava, tako da tudi okoli naju nisva opazila praznižnega vzdušja. Vse pa se spremeni, ko stopiš v trgovino in hočeš kupiti samo štruco kruha in pašteto xD. 

<blockquote>Ob blagajni sedi glasbenik in igra božične pesmi na električno kitaro, prodajalci imajo na glavah jelenčkove rogove, božičkove kapice ali razne druge božične okraske, vsepovsod je miljon smrečic in lučk, po trgovini leta božiček in deli bonbone ter zastonj sladolede, ob izhodu pa stoji še ena palčica, ki tudi deli bonbone za vsak slučaj, če te je božiček zgrešil.</blockquote> 

Temu bi drugače lahko rekel tudi božični koncentrat, ki se počasi izgubi, ko izstopiš iz trgovine in občutiš, da je zunaj v bistvu poletje. Poletni božič? A-a, ni tako kul. ;) Čeprav verjamem, da vas zebe, se potolažite ob misli, da je tako edino prav in da vam cela južna polobla to zavida. Res je, zavida vam/nam, to lahko vidiš na vsaki čokoladi in bonbonjeri, kjer je narisan toplo oblečen božiček na snegu (pa hrana ni uvožena). Celo tako daleč grejo, da med julijem in avgustom (ko imajo oni zimo) nekateri praznujejo še en božič, ko je mrzlo, da vsaj malo občutijo, kako se imamo mi (snega pa sploh nimajo, saj se temperatura redko spusti pod ničlo, razen v gorah seveda). 

Letošnji božični čas je tako malo drugačen, manj zanimiv (zgolj iz stališča božiča, drugače je zelo zanimiv :P), hkrati pa tudi zelo lep, saj ga prvič preživljava skupaj. Božični večer sva preživela z novimi sostanovalci ob dobri hrani. Včeraj na predbožični večer sva se namreč ustalila v Christchurchu, kjer bova ostala vsaj dva meseca. Ob enajstih pa sva se odpravila k polnočnici, ki se je začela prej zaradi koncerta. Mašo je ves čas spremljal orkester z zborom in solisti, ki so bili res neverjetni, orkester pa čudovit z vsemi mogočnimi vložki. Zelo me je presenetilo, da so prav vsi ljudje v cerkvi med mašo peli ves čas, čeprav je bil na koru profesionalni zbor, tako da je bilo vzdušje še lepše.

<div class="photoset-grid" data-layout="1">
    <img src="/assets/images/10christmas/01.jpg" data-title="Midva sva za večerjo spekla pico, kasneje je na mizo prišla še vietnamska hrana." data-lightbox="gr1">
</div><br/>

Današnji dan – božič pa sva v hišo naselila malo božičnega duha, ki ga prej vietnamska družina s katero živiva, ni imela. Iz avta sva prinesla venček, ga zopet okrasila s cipresinimi vejicami, po oknu sva izobesila božične lučke, pekla sva medenjake (zloooo so dobri, da bodo kmalu pošli ;))  in poslušala božične pesmi na Youtubu. Že poslušanje pesmi nama je po enem mesecu pomankanja glasbe predstavljalo luksuz in veliko veselje (radio v avtu namreč lovi bolj kot ne samo v mestih xD). Popoldan pa sva preživela na obali, kjer sva malo pohajkovala naokoli. Ker se dan ne sme končati brez vsaj enega filma, moram čimprej končati tale blog. :D 

<div class="photoset-grid" data-layout="22">
    <img src="/assets/images/10christmas/02.jpg" data-title="Ker nisva imela modelčkov, sva razne oblike kar sama izrezljala, potrebna je samo še okrasitev." data-lightbox="gr1">
    <img src="/assets/images/10christmas/03.jpg" data-title="Slikce od nedeljskega izleta ..." data-lightbox="gr1">
    <img src="/assets/images/10christmas/04.jpg" data-title="" data-lightbox="gr1">
    <img src="/assets/images/10christmas/05.jpg" data-title="" data-lightbox="gr1">
</div><br/>

Vsem vam, ki tole berete in vsem, ki naju spremljate na poti, želiva res lep dan, ki vas še čaka. Da bi ga preživeli s svojimi najljubšimi ali vsaj ob mislih na njih. Upam, da se najde tudi kakšno darilo, če pa ne, se pa vsaj opomnite, da so največja darila tisti, ki jih imamo najraje. Zato se midva niti nisva obdarovala.  

### Srečen Božič, lepe praznike in vse najlepše v novem letu. :* 
<br/>

p.s. Hvala za vsa sporočila in lepe misli, ki nama jih namenjate. Vedno se vas razveseliva, prav vsakega posebej. Ko si daleč od doma, še bolj opaziš, kako so ti domači pomembni, celo cel slovenski narod. 