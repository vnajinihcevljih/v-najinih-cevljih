---
layout: post
title:  Družinsko nakupovanje šolskih potrebščin
date:   2017-09-01
published: true
image:	31shoping.jpg
author: Ana
---

<p class="intro"><span class="dropcap">S</span>vet trgovin je lahko za tiste, ki nakupujejo precej stresen. Za opazovalce na drugi strani pa velikokrat zelo zanimiv in zabaven, saj se srečujaš z mnogimi različnimi obrazi. Pri nakupovanju za šolo pa se srečuješ z osnovno celico družbe - družino in na začetku šolskega leta je obisk razno raznih trgovin s šolskimi potrebščinami neizogiben. Ker rada opazujem ljudi in proučujem njihove medosebne odnose, je med polurno vožnjo s trolo do službe in nazaj nastal en zanimiv zapis, ki sem ga sprva zapisovala zgolj zase, na prvi šolski dan pa sem se odločila, da ga delim z vami. Tokrat to ne bo potovanje, stopili boste v moje udobne superge na običajni delovni dan v trgovini s šolskimi potrebščinami, kjer služim kruh zadnji mesec dni.</p>


## Otroci in starši

#### 1. Tisti, ki nakupujejo skupaj z otroki

Pride cela družina, mama bere iz treh seznamov, brezglavo išče izdelke, oče pa potrjuje, kateri je tisti izdelek, ki ga bodo kupili in vozi voziček. Otroci zraven jima parajo živce. Predvsem njej, on vozi voziček.

#### 2. Solo mama

Mama gre sama v trgovino brez otrok in naenkrat nakupuje za vse otroke. Precej dela, a manj stresno in naporno. Zraven prodajalkam še glasno komentira, da bi skupaj z njimi to trajalo celo večnost.

#### 3. Izgubljeni tata

Očka gre v trgovino sam, z enim ali več otroki (le ti so z njim ponavadi bolj pridni) in posledično so prodajalke naslednje pol ure čisto okupirane, saj revež prvič sliši za kolaž papir, oglje, vrečko za risalni blok, 'Tako lahko' zvezke ...

#### 4. Moderni odnosi

Oba starša nakupujeta brez otrok in fotografirata izdelke ter nato prek mms sporočil pošiljata domov svojim otrokom slikce zvezkov, beležk, torb, puščic in jih sprašujeta, če se strinjajo z izborom. (p.s. zelo zelo pogosta zadeva) 

#### 5. Ločeni starši

Mama pride nakupovat z otrokom in ko si otrok želi česa nadstandardnega, čez celo trgovino vpije, da mu bo to kupil oče, ne ona.

#### 6. Starši z neodločnimi otroki

Vsak izdelek mu molijo pred nos in sprašujejo, če je ta vredu, otrok pa zdolgočaseno in neodločno vsakic znova reče ne, nič kar je v tej trgovini mi ni všeč (beri, več izbire kot jo je tam v Sloveniji sploh ne dobiš).

<div class="photoset-grid" data-layout="1">
	<img src="{{ '/assets/images/31druzinsko_nakupovanje/2.jpg' | relative_url }}" data-title="Center mesta v gradnji." data-lightbox="gr1">
</div><br>

## Dedki in babice

#### 7. Zlati dedki in babice

Nakup torbe je v velikih primerih delo starih staršev, da s tem razbremenijo svoje otroke. Otroci (njihovi in otroci njihovih) so seveda nad tem navdušeni, saj babica in dedek skorajda ne znata reči ne, zato vedno pade kakšna dobra šolska torba višjega cenovnega razreda.

#### 8. Manj moderni odnosi št.2

Dedek in babica nakupujeta sama za vnuke in jih preko telefona kličeta domov, saj se na mmse nekoliko manj spoznajo. Najbolj zabaven del pride, ko opisujejo izdelke, na drugi strani pa se sliši negodovanje vnukov in odgovor babice, ja kaj pa bi ti bilo potem všeč?
Jop, otroci so zahtevne stranke.

#### 9. Medgeneracijsko nakupovanje

Babica nakupuje za vnuke skupaj s hčerko in se zraven stalno pritožuje nad visokimi cenami in nad svojo hčerko. Zato ker pusti, da otroci sami vzemajo zvezke s Frozen in Ice age naslovnicami, ko pa lahko kupiš paket desetih zvezkov za tri evre. ;)

Tiste babice in dedki, ki ne rabijo skrbeti za opremljenost svojih vnukov in je šolanje že daleč za njimi, s tem tudi njihovo poznavanje šolskih potrebščin, ki so se v tem času že precej nadgradile, pa se nadvse čudijo okroglemu predmetu v akcijskemu zaboju in sprašujejo po njegovem imenu (puščica), nad zanimivim zavitkom plastike, ki sprva ne kaže uporabne vrednosti (zavitek ovitkov za zvezke) in če nič drugega ne najdejo zase, vprašajo, v katero smer morajo iti za vino in kavo, da ne bodo rabili prehoditi cele trgovine. Kakorkoli že, lepo se je družiti, pomagati in pojasnjevati, saj bomo nekega dne mi iskali vino, vnuki pa nas bodo vlekli za nos in si priskrbeli najlepše torbe v razredu.

Srečno vsem šolarčkom, ki ste se podali v novo šolsko leto. Čimveč zadovoljstva z izbranimi šolskimi potrebščinami, ki vas bodo spremljale skozi leto, vam želim. ;)

A.