---
layout: post
title:  "Najbolj južno kar se da, saj dlje ne gre!"
date:   2017-04-20
published: true
author: Ana
image:  22cover.jpg
---

<p class="intro"><span class="dropcap">Z</span>adnje marčevske dneve, po tem, ko sva gojzarje postavila v kot, sva preživela čisto na jugu južnega otoka, nato pa sva pot nadaljevala po vzhodni obali. Iskreno povedano, sem imela hribolazenja po dveh tednih že malce dovolj. Bilo je zelo lepo, ampak sem se veselila, da bova kilometre spet premagovala z najino Hondo in se zopet postavila v kožo turistov. Kmalu pa sva ugotovila, da nama je manj turističen svet bolj všeč, saj je tudi vožnja od točke do točke malce naporna, predvsem pa imaš počasi dovolj ljudi, ki gledajo samo skozi objektive fotoaparatov in ne vidijo bistva.</p>

Veselila sem se srečanja s Sacho, katero sem spoznala pred sedmimi leti, saj je skupaj s svojimi prijatelji potovala po Evropi in so se ustavili tudi v Sloveniji. V bistvu se je z njo poznala moja sestra Maja, s katero sta si dopisovale v času srednje šole. S sestro sva jih peljali na Bled in v Bohinj, skupaj pa smo odkrivali tudi kotičke v LJubljani. Cela skupina Kiwijev se mi je že takrat zelo dopadla, kako zelo so bili sproščeni, prijazni. S Sacho sem zopet vzpostavila kontakt in povedala mi je, da živi čisto na jugu Nove Zelandije - v Invercargillu, kjer s svojim možem skupaj študirata zdravstvo. Preživeli smo zelo lep večer, da ne omenjam, kako zelo okusna je bila vsa hrana, ki nam jo je pripravila Sacha. Povedala je tudi, da ji je bila od vseh držav, ki so jih na Eurotripu obiskali, najbolj všeč Slovenija, in da bi se rada tja še kdaj vrnila. 

<div class="photoset-grid" data-layout="1">
    <img src="{{ '/assets/images/22south/resized_01.jpg' | relative_url }}" data-title="Malo smo čudno zalimani, ker je bilo že malce pozno, ko je padla ideja, da naredimo eno fotko za spomin.:)" data-lightbox="gr1">
</div><br/>

S Primožem sva jima prinesla nekaj dobrin, med njimi tudi vino in takoj na začetku sta nama razložila, da sva s tem, ko sva kupila vino, prispevala del za njihovo univerzo, da je lahko njun študij brezplačen. Na Novi Zelandiji so namreč šolnine zelo visoke, tako da študentje študij zaključijo z velikim kreditom, ki ga nato še nekaj let odplačujejo. 

<blockquote>Ker je Invercargill tako zelo odročno mesto, kjer je vreme najmanj ugodno za življenje, so skušali ljudi motivirati, da se tja preselijo. Ustanovili so brezplačno univerzo, ki jo financirajo s pomočjo dodatnega davka.</blockquote>


V preteklosti, ko so ustanavljali mesto, so mislili, da bo zaradi strateške točke tu nastalo zelo pomembno in veliko mesto, zato so naredili široke, večpasovne ceste, pustili površine za ogromne parke ... Danes pa ima mesto zgolj okrog 50 000 prebivalcev, tako da imaš občutek, da je zaradi vseh teh razsežnosti precej prazno.

<div class="photoset-grid" data-layout="1">
    <img src="{{ '/assets/images/22south/resized_02.jpg' | relative_url }}" data-title="Široke dvopasovne ceste, ki jih ločuje zeleni pas, kakšne gneče pa ne vidiš." data-lightbox="gr1">
</div><br/>

Od Invercargilla sva se podala proti najbolj južnemu delu Nove Zelandije, ki je dostopen in poseljen. Tudi temperature so bile temu primerne. 

Veliko vas je zmedenih, kakšno vreme imamo tu sedaj. Ker se Nova Zelandija nahaja na južni polobli, in ima podobno geografsko širino kot Evropa, so letni časi ravno obratni kot pri vas. Sem sva prišla spomladi in preživela celo poletje, ki pa ni tako zelo podobno našemu, saj se vseeno nahajava bolj južno, poleg tega pa ima ocean, ki obdaja otoško državo velik vpliv in so zato poletne temperature nižje. Lokalci so se ves čas pritoževali, da ne pomnejo tako hladnega in vetrovnega poletja, kakršno je bilo letos. Midva se sicer nisva preveč jezila, saj bi nama vroče poletne temperature v februarju samo še bolj otežile delo na smetišču.

Še najlepši del poletja je bil, ko sva začela potovati, saj je bilo manj dežja, tudi v tistih delih države, kjer večinoma samo dežuje. 

<blockquote>Sedaj imamo že jesen, tako da je vreme že nekoliko hladnejše, poleg tega pa sva se veliko potikala po hribih, kjer je še bolj mrzlo in ste naju zato na slikah večinoma videli v vetrovkah in flisu. </blockquote>

Vsaj polovico mojega kovčka zasedajo poletna oblačila in nekatere izmed njih se nisem niti dotaknila ali pa sem jih oblekla mogoče enkrat, kar je malce žalostno, saj zasedajo še kako potreben prostor. 

Zadnje dni, ko potujeva, pa sem čisto zmrznjena. Noč imamo eno uro prej, saj smo tudi mi prestavili uro, in ko se sonce skrije, nastane hladna tema, zaradi česar včasih komaj zberem pogum, da se spravim iz avta (na wc ali pa umit zobe npr.). Hladnejše temperature pa so nama v uteho zgolj pri najinem prehranjevanju. Tako lahko končno kupiva kakšne sestavine, ki so hitreje pokvarljive in jih je sicer potrebno shranjevati v hladilniku. Na najinem meniju je spet sir, kakšni mesni izdelki, mleko ... Kar sva prej malce pogrešala. Ponoči najino hladilno torbo postaviva na streho avtomobila in dobiva hladilnik! ;)

V spodnji galeriji si lahko ogledate slike s potovanja po južnem in jugo-vzhodnem delu južnega otoka. Meni je bilo všeč, da sva se zopet vrnila na obalo, saj imam zelo rada morje in tukaj ga imajo v izobilju. Všeč so mi njihove divje plaže, bujni 'tropski' gozdovi, skale, ki štrlijo iz morja in v katere se penijo valovi ...


<div class="photoset-grid" data-layout="3333132323">
    <img src="{{ '/assets/images/22south/resized_03.jpg' | relative_url }}" data-title="Razgledna točka na Bluffu, v daljavi se vidi Steward Island, ki ga žal nisva obiskala. Na njem je tudi en Great Walk, ponoči pa lahko vidiš Kiwije-ptico, če imaš srečo." data-lightbox="gr1">
    <img src="{{ '/assets/images/22south/resized_04.jpg' | relative_url }}" data-title="Stirling point pri Bluffu, oziroma najbolj južna dostopna točka Nove Zelandije. Od vas sva oddaljena okrog 18 000 km! :O " data-lightbox="gr1">
    <img src="{{ '/assets/images/22south/resized_05.jpg' | relative_url }}" data-title="Zraven je bila ta ogromna 'ketna' in nisi taprav turist, če ne splezaš nanjo. :D" data-lightbox="gr1">
    <img src="{{ '/assets/images/22south/resized_06.jpg' | relative_url }}" data-title="" data-lightbox="gr1">
    <img src="{{ '/assets/images/22south/resized_07.jpg' | relative_url }}" data-title="Waipapa point - na tem delu se je v 19. stoletju zgodila najbolj tragična nesreča na morju, saj je potonila ladja z več sto ljudmi. Takoj po nesreči so zgradili svetilnik, ki je opozarjal ladje na bližino obale." data-lightbox="gr1">
    <img src="{{ '/assets/images/22south/resized_08.jpg' | relative_url }}" data-title="Tam pa sva zraven svetilnika prvič videla morskega leva, ki se je ravno prebudil. " data-lightbox="gr1">
    <img src="{{ '/assets/images/22south/resized_09.jpg' | relative_url }}" data-title="V Curio Bayu sva raziskovala ostanke fosiliziranih dreves. Vzorci le teh se še vedno vidijo v skalah." data-lightbox="gr1">

    <img src="{{ '/assets/images/22south/resized_10.jpg' | relative_url }}" data-title="Tako Novozelandci prikažejo koliko je 10 m, za tiste, ki si ne predstavljajo, kako daleč od živali morajo biti. :)" data-lightbox="gr1">
    <img src="{{ '/assets/images/22south/resized_11.jpg' | relative_url }}" data-title="Ko se turist vozi po novozelandskih cestah, mora kar naprej ustavljati na lookoutih, razglednih točkah, saj je vedno nekaj za kar je vredno ustaviti. Tokrat pogled na obalo in prastari gozd - džungla, v katerega človeška roka ne posega. " data-lightbox="gr1">
    <img src="{{ '/assets/images/22south/resized_12.jpg' | relative_url }}" data-title="Najbolj pa zavidam živalim, saj imajo na Novi Zelandiji vedno najboljše razglede, tako krave kot ovce! Mislim, da so tukaj kar srečne." data-lightbox="gr1">
    <img src="{{ '/assets/images/22south/resized_13.jpg' | relative_url }}" data-title="Na poti sva se ustavila tudi na razstavi The Lost Gypsy Caravan, ki je polna inovacij in zanimive umetnosti. Ker poštni nabiralnik ne rabi biti samo poštni nabiralnik. Lahko je kit, ki poje pošto, katero prinese poštar. :D" data-lightbox="gr1">
    <img src="{{ '/assets/images/22south/resized_14.jpg' | relative_url }}" data-title="Vse inovacije se skrivajo v starem avtobusu, katerega sva si ogledala. Ob prihodu je grm in zraven je gumb, in ko ga pritisneš te pošprica voda iz grma. :) Lahko pa zaigraš tudi na klavir." data-lightbox="gr1">
    <img src="{{ '/assets/images/22south/resized_15.jpg' | relative_url }}" data-title="Na tej lokaciji sva kampirala tisto noč in bilo je res lepo. Na tej plaži naj bi gnezdili tudi pingvini, katere sva upala, da bova videla zvečer ali zjutraj, a na žalost ni bilo videti nobenega." data-lightbox="gr1">
    <img src="{{ '/assets/images/22south/resized_16.jpg' | relative_url }}" data-title="" data-lightbox="gr1">
    <img src="{{ '/assets/images/22south/resized_17.jpg' | relative_url }}" data-title="Sva si pa zato spekla okusno večerjo - pico na ponvi s prilagojeno pečico." data-lightbox="gr1">
    <img src="{{ '/assets/images/22south/resized_18.jpg' | relative_url }}" data-title="Tudi sončni zahod je bil čudovit." data-lightbox="gr1">
    <img src="{{ '/assets/images/22south/resized_19.jpg' | relative_url }}" data-title="Na jutranjem sprehodu v iskanju pingvinov." data-lightbox="gr1">

    <img src="{{ '/assets/images/22south/resized_20.jpg' | relative_url }}" data-title="" data-lightbox="gr1">
    <img src="{{ '/assets/images/22south/resized_22.jpg' | relative_url }}" data-title="" data-lightbox="gr1">
    <img src="{{ '/assets/images/22south/resized_23.jpg' | relative_url }}" data-title="Kamp v odsevu reke, ki se je izlivala v morje." data-lightbox="gr1">
    <img src="{{ '/assets/images/22south/resized_24.jpg' | relative_url }}" data-title="Šla sva naprej na pot in tole slap je bila najina prva postojanka. Od vseh, ki sva jih že videla, precej lepših in večjih, sva se že malo navadila in se nama ta ni zdel tako zelo poseben. Kar malo neprijeten občutek je to, ko uvidiš, da si postal razvajen turist in te nekatere stvari ne ganejo več tako. Sva si rekla, da za nekaj časa ne smeva več gledat slapov. :) " data-lightbox="gr1">
    <img src="{{ '/assets/images/22south/resized_27.jpg' | relative_url }}" data-title="Pogledala sva tudi svetilnik na Nugget Pointu. Na žalost je bilo malo megleno, a vseeno zelo lepo. Ves čas smo poslušali oglašanje tjulnov in jih gledali, kako se iz skal kotalijo v morje." data-lightbox="gr1">
    <img src="{{ '/assets/images/22south/resized_26.jpg' | relative_url }}" data-title="" data-lightbox="gr1">
    <img src="{{ '/assets/images/22south/resized_29.jpg' | relative_url }}" data-title="" data-lightbox="gr1">

    <img src="{{ '/assets/images/22south/resized_30.jpg' | relative_url }}" data-title="Zvečer pa sva si večerjo naredila ob tem lepem jezeru nad katerim so letele ptice in pristajale na vodi. Ni lepšega kraja za pomivanje posode v jezeru, kot je ta med zahajanjem sonca." data-lightbox="gr1">
    <img src="{{ '/assets/images/22south/resized_31.jpg' | relative_url }}" data-title="" data-lightbox="gr1">
</div><br/>
