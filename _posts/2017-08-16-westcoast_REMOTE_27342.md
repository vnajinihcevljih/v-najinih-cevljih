---
layout: post
title:  Divjina zahodne obale z ledeniki
date:   2017-08-16
published: true
author: Ana
---


<p class="intro"><span class="dropcap">Č</span>e me kdo vpraša, kakšna je tipična pokrajina Nove Zelandije, mu odvrnem da tipične ni. Tam vidiš skorajda cel svet v malem kar se tiče reliefa in pokrajinskih značilnosti. Od ravnin, visokih gora, simpatičnih hobitskih gričevij, jezer, rek, fjordov, termalnih vrelcev, puščav do vulkanov. Čisto vse na precej majhnem ozemlju. Prav tako se s to raznolikostjo lahko pohvalimo v Sloveniji, le da je ta na Novi Zelandiji prisotna v večjem obsegu. Ko pa sama pri sebi pomislim, katera slika Nove Zelandije mi predstavlja njeno pravo divjo, neokrnjeno podobo, zagotovo lahko rečem, da je to njena zahodna obala, tako severnega kot južnega otoka. Zanimivo je tudi to, da je za ljudi precej neprivlačna in malo manj prijazna in s tem razlogom so se prvi raziskovalci hitro obrnili nazaj (zaradi čeri in visokih valov se je bilo težko zasidrati) in jo mahnili okrog otoka na njegovo vzhodno, prijaznejšo in mirnejšo stran. Ravno zaradi tega so zahodni predeli otokov med bolj ohranjenimi, manj dostopnimi in neposeljenimi.</p> 

Spomnim se prvih občutkov, ko sva prispela na zahodno obalo južnega otoka. Pred tem sva uživala na severnem delu otoka v <a href="/blog/abel-tasman">Nacionalnem parku Abel Tasman</a>, kjer je bila voda izredno mirna, smargadno zelene barve. Ta predel je bil med turisti in domačini precej priljubljen, saj je voda poleti dosegla najvišje temperature zaradi plitkih zalivov. Mene je tamkajšnja pokrajina nekoliko spominjala na hrvaško obalo in bilo mi je lepo, vendar nič posebno novega. Ko pa sem zagledala spenjene valove butajoče se v visoke skale, ki so štrlele sredi zalivov in poslušala mogočne zvoke narave, pa sem vedela, da je to to. Takšno Novo Zelandijo sem si predstavljala, le da je bilo v živo še bolj magično in divje.

<div class="photoset-grid" data-layout="1"> 
    <img src="/assets/images/30westcoast/04.jpg" data-title="" data-lightbox="gr1">
</div><br/>

Tik ob obali si lahko občudoval zaraščeno džunglo, ki je tam seveda zaradi obilice padavin, ki jih zahodni del prestreže zaradi gorske pregrade in ob družbi milijonih peščenih muh (ang. sandflyjev) ti kaj hitro postane jasno, zakaj zlomka ljudje nočejo tam živeti. 

<blockquote>Za mene so to zagotovo eni najlepših razgledov in spominov na Novo Zelandijo in res bi si želela, da mi jih nebi priskutili sandflyji.</blockquote> 

Vsakič ko sva se ustavila na kakšni obali (ki je bila seveda prazna) ali na katerikoli razgledni točki, turistični atrakciji, vedno, ampak res vedno, sva se morala kot nora otepati teh nadležnih mušic. Ko sva morala iti na hitro potrebo v naravo, no pa tudi če so bili kakšni wc-ji na štrbunk, so bili le ti polni peščenih muh, in lahko si predstavljate, kako zahtevno je takšno početje, ko se moraš boriti z njimi, da te kam ne pičijo. Tudi hranjenje na prostem je bilo običajno precej nemogoče. Spreji so pomagali v tolikšni meri, da sva imela precej manj pikov, a mušice so še vedno letale povsod okrog tebe. No, pa pustimo njih ob strani. Še vedno mi ne morejo pokvariti teh spominov. V bistvu se jih skorajda ne spomnim več, prav tako ne hudih bolečin zaradi pikov (a ni nekaj podobnega pri ženskah, ko rodijo otroka?? :P), samo morala sem vas prepričati o tem, zakaj ljudje nočejo tam živeti. :D

<div class="photoset-grid" data-layout="2132321"> 
    <img src="/assets/images/30westcoast/01.jpg" data-title="Sprehod po obali do kolonije tjulnov." data-lightbox="gr1">
    <img src="/assets/images/30westcoast/03.jpg" data-title="<333" data-lightbox="gr1">
    <img src="/assets/images/30westcoast/02.jpg" data-title=":D" data-lightbox="gr1">
    <img src="/assets/images/30westcoast/18.jpg" data-title="Urejene poti ob obali." data-lightbox="gr1">
    <img src="/assets/images/30westcoast/16.jpg" data-title="Smerokaz z razdaljami in ponovno zavedanje kako zelo sva daleč od doma." data-lightbox="gr1">
    <img src="/assets/images/30westcoast/17.jpg" data-title="Selfie s prekrivajočimi se tjulnji." data-lightbox="gr1">
    <img src="/assets/images/30westcoast/05.jpg" data-title="Tjulenj, ki je pravkar prišel iz vode." data-lightbox="gr1">
    <img src="/assets/images/30westcoast/06.jpg" data-title="Mama s svojim puhastim mladičkom." data-lightbox="gr1">
    <img src="/assets/images/30westcoast/20.jpg" data-title="Na poti sva šla še na kratko turo po deževnem gozdu, kjer je bila večna pomlad glavna." data-lightbox="gr1">
    <img src="/assets/images/30westcoast/21.jpg" data-title="Polno mahu, praproti in vlage ..." data-lightbox="gr1">
    <img src="/assets/images/30westcoast/22.jpg" data-title="Primož na drugi strani 'tunela'" data-lightbox="gr1">
    <img src="/assets/images/30westcoast/07.jpg" data-title="Pogled na morje na eni izmed postojank ob cesti." data-lightbox="gr1">
    <img src="/assets/images/30westcoast/08.jpg" data-title="Pogledala sva si tudi zanimive apnenčaste strukture, ki jim pravijo kar palačinke. Primož jih ima še posebej rad, a je rekel, da teh raje ne bi poizkusil, saj si bo polomil še vse nepolomljene zobe, prav tako pa mu tudi njihova starost nič kaj ne diši (formacija se je začela 30 milijonov let nazaj). So namreč posledica usedanja lupin odmrlih živali, nastale strukture so nato zunanji dejavniki dvignili na površje." data-lightbox="gr1">
    <img src="/assets/images/30westcoast/19.jpg" data-title="" data-lightbox="gr1">
</div><br/>


Po nekajdnevnem obisku zahodne obale sva se podala preko prelaza Arthur Pass skozi celino do vzhodne obale, kjer sva v Christchurchu preživela 3 mesece. Končala sva namreč prvo etapo potovanja po Novi Zelandiji in čas je bil da zopet zasluživa nekaj dinarčkov. A najinega raziskovanja zahoda še zdaleč ni bilo konca. Po treh mesecih sva se ponovno podala preko istega prelaza nazaj na zahodno obalo in nadaljevala najino pot nekoliko južneje. Sprehodila sva se po obali manjšega kraja z imenom Hokitika. Zame je bila to ena najbolj zanimivih obal kar se tiče človeškega dodatka. Sprva si misliš da si v nekakšnem mestu duhov, saj lesene palce na daleč izgledajo kot kosti umrlih živali (?), a kaj kmalu ugotoviš, da gre za umetnine izpod človeških rok. Zakaj jim rečem umetnine? Zato ker je bila vsaka gradnja z lesenimi palicami po svoje zanimiva in unikatna in nekatere umetnije so si zaslužile ubčudovanje in kratek postanek mimoidočih. Tudi midva sva seveda morala pustiti svoj pečat in nastal je en kratek zapis. 

<blockquote>Me zanima, če le ta še stoji, ali ga je odplaknilo naraslo morje.</blockquote>

No kaj moreva, še v Svetem Pismu piše, da moramo dobro vklesati v skalo. Evo, za naslednji obisk se poslužujeva samo še skal!

<div class="photoset-grid" data-layout="321"> 
    <img src="/assets/images/30westcoast/23.jpg" data-title="Najbolj popularna slika v Hokitiki." data-lightbox="gr1">
    <img src="/assets/images/30westcoast/24.jpg" data-title="" data-lightbox="gr1">
    <img src="/assets/images/30westcoast/25.jpg" data-title="Od daleč zgleda obala kot grobišče poln kosti odmrlih živali." data-lightbox="gr1">
    <img src="/assets/images/30westcoast/26.jpg" data-title="Nekdo je naredil celo obraz iz vejic." data-lightbox="gr1">
    <img src="/assets/images/30westcoast/28.jpg" data-title="Bivak iz vej, ki je tlakoval z ovalnimi kamni. Sem rekla, da bom kar tukaj prespala." data-lightbox="gr1">
    <img src="/assets/images/30westcoast/27.jpg" data-title="Najin prispevek k umetnosti plaže v Hokitiki. :)" data-lightbox="gr1">
</div><br/>

Zares vreden obiska je bil tudi Hokitika Gorge za katerega sva se zapeljala nekoliko stran od obale. Soteska, ki jo je oblikovala reka, je bila zares vredna obiska. Ko sva videla slike iz prospektov, nisem čisto zares verjela, da je lahko v živo tako lepo kot na sliki. Kdo pa še ima reke v barvi naše Soče? No, pa so nas spet ujeli v lepotah tili Kiwiji. Bil je lušten sprehod čez viseči most do dostopne rečne obale in res mi je bilo žal, da nisva imela kopalk s sabo. Bila bi nadvse prijetna osvežitev. Ker sva se v resnici po nekaj dneh brez tuša rabila umiti, sva to naredila malo kasneje v enem jezeru. 

<div class="photoset-grid" data-layout="31"> 
    <img src="/assets/images/30westcoast/30.jpg" data-title="Je kaj trden most?" data-lightbox="gr1">
    <img src="/assets/images/30westcoast/09.jpg" data-title="Soča 2." data-lightbox="gr1">
    <img src="/assets/images/30westcoast/29.jpg" data-title="Jup!" data-lightbox="gr1">
    <img src="/assets/images/30westcoast/10.jpg" data-title="" data-lightbox="gr1">
</div><br/>

Naslednja bolj pomembna postojanka na poti ob zahodni obali pa sta bila ledenika Franz Josef in Fox Glacier. Gre za najbolj dostopna ledenika na svetu, ki sežeta skorajda do obale in kot ena redkih na svetu dosežeta deževni gozd. Na žalost ju lahko občuduješ z razdalje od 300-500 metrov, naprej pa ni dovoljeno zaradi nevarnosti lomov ledu. Na dan se lahko premakne celo do dva metra in ogled je možen izključno s helikopterjem, ki te popelje nekoliko višje, kjer je led bolj stabilen. Od tam pa te izurjeni vodniki popeljejo po ledenih tunelih, rovih, ki se vsakodnevno spreminjajo. Imela sem veliko željo biti navzoč modremu, lesketajočemu se ledu, a naju je cena od tega odvrnila. Resno, za enourno atrakcijo s helikopterjem moraš odšteti okrog 500 dolarjev. In potem ti ni jasno, zakaj vsako minuto nad tvojo glavo poleti vsaj en helikopter, če ne dva. Sva rekla da bo to za naju, ko bova stara pa bogata, do takrat pa mu mahava od spodaj. xD

<div class="photoset-grid" data-layout="32122"> 
    <img src="/assets/images/30westcoast/31.jpg" data-title="Na poti do ledenikov se ustaviva na počivališču. Na dolgi razdalji od Hokitike do ledenikov sva srečala zgolj kakšne zaselke, ki so delovali precej zapuščeni. Na pot moraš biti že prej pripravljen in predvsem imeti dovolj goriva v rezervoarju." data-lightbox="gr1">
    <img src="/assets/images/30westcoast/32.jpg" data-title="Jutro sva začela z ledenikom Franz Josef in na začetku smo se sprehodili skozi delček deževnega gozda." data-lightbox="gr1">
    <img src="/assets/images/30westcoast/33.jpg" data-title="Povsod okrog naju so žuboreli potočki in gromko bučali slapovi." data-lightbox="gr1">
    <img src="/assets/images/30westcoast/34.jpg" data-title="" data-lightbox="gr1">
    <img src="/assets/images/30westcoast/35.jpg" data-title="" data-lightbox="gr1">
    <img src="/assets/images/30westcoast/36.jpg" data-title="Prvi pogled na ledenik v ozadju in ugibanje do kod bomo lahko prišli peš." data-lightbox="gr1">
    <img src="/assets/images/30westcoast/37.jpg" data-title="" data-lightbox="gr1">
    <img src="/assets/images/30westcoast/12.jpg" data-title="Na koncu samo še skalovje." data-lightbox="gr1">
    <img src="/assets/images/30westcoast/13.jpg" data-title="In pa plastični možicelj, ki pravi, da ne smeva iti več naprej, saj je nevarnost prevelika. Sva ga ubogala in naredila eno fotko z njim v zahvalo za njegovo skrb. :)" data-lightbox="gr1">
    <img src="/assets/images/30westcoast/14.jpg" data-title="Ampak najin fotkič ni kar tako. To čudo je prizumiral in videla sva bližnjo sliko ledenika." data-lightbox="gr1">
</div><br/>

Je bil pa sprehod do tja pri obeh ledenikih zares prijeten. Predvsem pri ledeniku Franz Josef, do katerega sva se podala zgodaj zjutraj, ko v hotelih še pripravljajo zajtrke in sva bila na poti skorajda sama. Moj pogled se ni ustavljal zgolj na vidnem ostanku ledenika. Občudovala sem številne slapove, rečice in potočke, predvsem pa se čudila silni moči ledu, ki daje dolini U obliko, prav takšno o kateri smo se učili v šoli. In vesela sva, da sva bila navzoč temu čudesu, hkrati pa je treba povedati, da ga kot takšnega ne bova nikoli več videla. Vsako leto ga je namreč manj in nekega dne bo tam samo še dolina, ki jo je oblikoval mogočni ledenik poimenovan po avstro-ogrskem vladarju Jožefu.

<div class="photoset-grid" data-layout="31"> 
    <img src="/assets/images/30westcoast/38.jpg" data-title="Z avtom sva se zapeljala še nekaj kilometrov naprej, nato pa se eno uro peš podala še do Fox Glacier-ja. Njegov led je bil nekoliko bolj umazan, je bila pa njegova U-dolina toliko lepše prikazana. Profesor geografije bi temu rekel 'šolski primer'." data-lightbox="gr1">
    <img src="/assets/images/30westcoast/39.jpg" data-title="" data-lightbox="gr1">
    <img src="/assets/images/30westcoast/40.jpg" data-title="" data-lightbox="gr1">
    <img src="/assets/images/30westcoast/15.jpg" data-title="U-dolina, ki jo je za sabo ustvaril Fox Glacier." data-lightbox="gr1">
</div><br/>

Vesela sem, da se lahko z vami skozi besede in slike vračam nazaj v deželico tam spodaj, ki mi je tako prirasla k srcu. Se že veselim naslednje objave, ki bo govorila prav tako o eni mojih najljubših destinacij na Novi Zelandiji. Pred tem pa moramo še omožiti mojo sestro in kot pričo me čaka kar nekaj dolžnosti, zato mi malce oprostite, če se slišimo šele v začetku septembra. :)

A.
