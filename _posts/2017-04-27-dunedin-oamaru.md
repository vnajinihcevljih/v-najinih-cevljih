---
layout: post
title:  "Dunedin in še malo naprej"
date:   2017-04-30
published: true
author: Ana
---

<p class="intro"><span class="dropcap">U</span>stavila sva se na javnem wc-ju, da sva si umila zobe in se preoblekla v pižame, šla še zadnjič na WC in skočila nazaj v avto - (najin) dom. Prispela sva v 5. največje mesto na Novi Zelandiji - Dunedin. Bilo je že pozno, vozila sva se po neznanih ulicah in iskala primerno mesto za parkiranje. Mesto se je lesketalo v uličnih lučeh, ki so se vile ob cestah na hribčkih. </p>

Res je bilo lepo, a še lepše bi bilo vedeti, da bova kmalu lahko v miru zaspala, brez skrbi, da naju sredi noči kdo zbudi. Tako je, ko hočeš privarčevati nekaj cekinov in nočeš vsak dan zapravljati za kampe. Ko potuješ več mesecev, si pač ne moreš privoščiti vsak dan plačevati za kampe, kjer včasih ne dobiš ničesar drugega kot fliko zemlje in smrdeč WC na štrbunk. V mestih pa je kampiranje na črno pravzaprav precej preprosto. Predhodno se moraš pripraviti (kar se tiče toalete), nekaj ur pred spanjem ni dobro preveč piti in najti moraš primerno mesto za parkiranje. To ne sme biti pred stanovanjsko hišo, saj nočeš, da te zbudi policija, ker si prestrašil ljudi, ki tam živijo, prav tako ne sme biti območje, kjer se parkira samo podnevi. Ugotovila sva, da je to najbolje storiti na parkirišču pri kakšni javni ustanovi, kjer ponoči parkirajo tudi drugi, saj se tako zliješ z okolico. Po navadi je to bolj v centrih mesta. Na srečo imava zelo nevpadljiv družinski avto, ki ima zatemnjene zadnje šipe, tako da se niti ne vidi, da spiva v avtu. Vedno se zaparkirava ob poznih urah - po deseti uri, zbudiva pa se, ko je zunaj še temno (okrog pol sedmih zjutraj). Prva stvar, ki jo zjutraj storiva pa je, da pogledava, če je za brisalci zataknjen kakšen listek in do sedaj sva si vedno lahko samo oddahnila.

Mesto Dunedin se je izkazalo za eno najlepših tukaj. Podobno kot Wellington je postavljen na večih gričkih, center mesta pa se nahaja na ravnini. Hiše imajo tako lep razgled na morje in polotok Otago proti kateremu sva se podala naslednji dan. Mesto je izrazito škotskega značaja, saj se je v času priseljevanja sem naselilo največ Škotov.

<div class="photoset-grid" data-layout="2">
    <img src="{{ '/assets/images/23dunedin/resized_10b.jpg' | relative_url }}" data-title="First Church oziroma prva cerkev v Otagu je ena večjih znamenitosti Dunedina." data-lightbox="gr1">
    <img src="{{ '/assets/images/23dunedin/resized_10c.jpg' | relative_url }}" data-title="Mestna arhitektura v škotskem slogu." data-lightbox="gr1">
</div><br/>

Takoj po tem, ko sva zajtrkovala in se je končno zdanilo, sva se odpravila na Tunnel Beach Walkway. Zaradi jesenskega časa se je na morju vila gosta megla zaradi katere nisva imela najlepšega razgleda na zelo zanimivo skalo pod nama. Meni izgleda kot kakšno protitelo, Y oblike, ki ima pod sabo prehod skozi katerega buči morje. Skala je res mogočna in na vrhu le te, se lahko uzreš na okoliške klife. Malo stran od morja je vklesan tudi ozek tunel po katerem je pot imenovana. Ko se spustiš po njem, prideš do morja in lepe obale, ujete med to veliko skalo in sosednje klife. Ker je bil takrat čas useke, sva se lahko po njej sprehodila, šla v jamo, ki jo je izoblikovalo morje ... 

<div class="photoset-grid" data-layout="223">
    <img src="{{ '/assets/images/23dunedin/resized_01.jpg' | relative_url }}" data-title="Skala v Y obliki." data-lightbox="gr1">
    <img src="{{ '/assets/images/23dunedin/resized_02.jpg' | relative_url }}" data-title="Tunel, ki vodi do plaže, po katerem je pot dobila ime." data-lightbox="gr1">
    <img src="{{ '/assets/images/23dunedin/resized_03.jpg' | relative_url }}" data-title="Na srečo sva bila na obali zjutraj v času oseke, tako da sva se po njej lahko sprehodila." data-lightbox="gr1">
    <img src="{{ '/assets/images/23dunedin/resized_04.jpg' | relative_url }}" data-title="" data-lightbox="gr1">
    <img src="{{ '/assets/images/23dunedin/resized_05.jpg' | relative_url }}" data-title="" data-lightbox="gr1">
    <img src="{{ '/assets/images/23dunedin/resized_06.jpg' | relative_url }}" data-title="" data-lightbox="gr1">
    <img src="{{ '/assets/images/23dunedin/resized_07.jpg' | relative_url }}" data-title="Skupna slika na skali Y." data-lightbox="gr1">
</div><br/>

V Dunedinu sva obiskala tudi tovarno čokolade Cadbury. Nisva mogla iti mimo te mamljive čokoladne ponudbe, saj sva kot otroka več dni govorila samo o tej tovarni in komaj čakala, da se podava v svet čokolade. Na koncu sva bila malo razočarana, ker nisva videla proizvodnje, saj so nam del izdelave prikazali samo na videih. Smo pa šli v pokuševalni laboratorij, kjer smo vonjali, nato pa še jedli različne vrste čokolade, ki smo si jo natočili kar v kozarce. Primož si je naredil zalogo še za na pot, ko smo hodili po hodnikih in mislim, da bi bil najbolj srečen, če bi ga pustili kar v laboratoriju, da bi si dal duška. :D Med potjo smo ves čas dobivali sladkarije v vrečko, tako da sem se počutila, kot da sem maškara, le da nisem bila našemljena (ali pač?). 

<div class="photoset-grid" data-layout="1">
    <img src="{{ '/assets/images/23dunedin/resized_08.jpg' | relative_url }}" data-title="Po ogledu tovarne sva se še slikala z našo simpatično vodičko, ki naju je popeljala v svet čokolade." data-lightbox="gr1">
</div><br/>

Popoldne sva preživela ob odkrivanju mestnih znamenitosti in arhitekture. Zelo všeč mi je bil botanični vrt, ki je bil zelo velik, poln rož in rastja iz celega sveta. Pogledala sva si tudi aviarij z novozelandskimi in avstralskimi papigami, ki so bile zelo barvite in predvsem glasne. Tudi Kea je tam dobila svoj prostor in zopet sva se prepričala, kako je pametna. Ko sva prišla do njene kletke, je takoj prišla do naju in nama sledila kamor koli sva šla. Enkrat je celo pobrala delček hrane in jo dala Primožu skozi kovinske rešetke. Prav lepo sta se spoprijateljila. :)

Dunedin pa je marsikomu znan po eni ulici, ki je prepoznavna kot najbolj strma ulica na svetu. Gre za Baldwin Street, ki je od centra oddaljena 10 minut vožnje z avtom. Midva sva avto pustila ob vznožju ceste in se nanjo podala peš. 

<blockquote>Četudi na slikah ne izgleda tako zelo strma, vam predlagam, da se po njej povzpnete. Dolga je 350 m, njen naklon pa znaša 35% oziroma 19°.</blockquote> 

Ljudje na tej ulici zelo radi podirajo rekorde. Vsako leto se na njej odvijata dva bolj odmevna dogodka. Prvi je tek atletov po ulici navzgor in navzdol. Rekord znaša 1:56. Drugi dogodek pa je bolj humanitarne narave. V tovarni čokolade, katero sva obiskala tudi midva, izdelajo posebno serijo čokoladnih kroglic pobarvane z rdečo barvo - Jaffas. Prostovoljci nanje nalepijo zaporedne številke, nato pa vsako kroglico kupi en donator. Vseh 30 000 kroglic, v velikosti golf žogice, na enkrat spustijo po strmi ulici navzdol in prva, ki se zakotali skozi ciljno črto je zmagovalka, njen donator pa tako prejme nagrado. Ves preostali denar pa gre v humanitarne namene. Po ulici sva se zapeljala tudi z avtom in v tistem trenutku se je najina poraba goriva močno povečala. :P

<div class="photoset-grid" data-layout="3">
    <img src="{{ '/assets/images/23dunedin/resized_09.jpg' | relative_url }}" data-title="Sva rekla, kaj če bi to noč avto parkirala na najbolj strmi ulici na svetu? Bolje da ne, ker bi med spanjem zlezla na zadnjo šipo avta xD. " data-lightbox="gr1">
    <img src="{{ '/assets/images/23dunedin/resized_10.jpg' | relative_url }}" data-title="Sem mislila, da bova vzletela kot letalo na vzletni pisti." data-lightbox="gr1">
    <img src="{{ '/assets/images/23dunedin/resized_10a.jpg' | relative_url }}" data-title="" data-lightbox="gr1">
</div><br/>


Naslednji dan sva se podala na polotok Otago, kamor sva prispela še pred sončnim vzhodom. Šla sva namreč pričakat pingvine, a na žalost zopet nisva videla nobenega. Sva pa bila priča res čudovitemu sončnemu vzhodu, da sem skoraj več gledala v nebo, kot na plažo, kjer so pingvini. 

<div class="photoset-grid" data-layout="3323">
    <img src="{{ '/assets/images/23dunedin/resized_11.jpg' | relative_url }}" data-title="Sončni vzhod na plaži Sandfly Bay." data-lightbox="gr1">
    <img src="{{ '/assets/images/23dunedin/resized_12.jpg' | relative_url }}" data-title="" data-lightbox="gr1">
    <img src="{{ '/assets/images/23dunedin/resized_13.jpg' | relative_url }}" data-title="Utrujeni morski lev se je prišel spočit na obalo." data-lightbox="gr1">
    <img src="{{ '/assets/images/23dunedin/resized_14.jpg' | relative_url }}" data-title="Ko sva čakala na pingvine, so nama ob zajtrku na obali samo nekaj metrov stran družbo delali tjulnji, ki se na naju niso nič kaj preveč ozirali. Čist fajn smo se mel tiste dve uri skupaj. ;)" data-lightbox="gr1">
    <img src="{{ '/assets/images/23dunedin/resized_15.jpg' | relative_url }}" data-title="Ko si vzameš čas za opazovanje živalskega sveta, vidiš, kakšna borba za življenje se tam odvija. Ta dva sta tekmovala za ribico, ki jo je ujel prvi, drugi pa mu jo je hotel ukrasti. Naj si ulovi svojo, kajne? Lahko potegnemo vzporednice v našem svetu ..." data-lightbox="gr1">
    <img src="{{ '/assets/images/23dunedin/resized_16.jpg' | relative_url }}" data-title="Ker pingvinov tisto jutro ni bilo videti, pa je imel Primož za družbo enega malo večjega pingvina. :D " data-lightbox="gr1">
    <img src="{{ '/assets/images/23dunedin/resized_17.jpg' | relative_url }}" data-title="Pogled na Sandfly Bay." data-lightbox="gr1">
    <img src="{{ '/assets/images/23dunedin/resized_18.jpg' | relative_url }}" data-title="" data-lightbox="gr1">
    <img src="{{ '/assets/images/23dunedin/resized_19.jpg' | relative_url }}" data-title="Z avtom sva se peljala še malo naprej po polotoku in se sprehodila po klifih. Na tej sliki lahko vidite še eno skalnato znamenitost - Lover's Leap." data-lightbox="gr1">
    <img src="{{ '/assets/images/23dunedin/resized_20.jpg' | relative_url }}" data-title="" data-lightbox="gr1">
    <img src="{{ '/assets/images/23dunedin/resized_21.jpg' | relative_url }}" data-title="" data-lightbox="gr1">
</div><br/>


Vztrajnost pa se običajno vedno poplača. Čeprav sem bila večurnega čakanja na pingvine vsakič znova že naveličana, in sem se že prepričala, da jih pač ne moreš videti, če samo malo potuješ po Novi Zelandiji, pa se nama je blizu kraja Oamaru nasmehnila sreča. Tik pred sončnim zahodom sva na opazovalnici čakala na ta ljubka bitja. Vmes so naju kratkočasili zabavni morski levi, ko so prihajali vsi utrujeni na počitek. Res je lepo opazovati živali v njihovem naravnem okolju, ko jih vidiš, kako pridejo iz lova in se zleknejo na plažo, da si naberejo novih moči, pa kako se zabavajo med sabo. Vrhunec večera ali celo celega potovanja po vzhodni obali pa je bil, ko sva končno videla pingvine. Najprej je iz morja na obalo prišel en pingvin, kasneje se mu je pridružil še eden. Gre za rumenookega pingvina, ki je eden najbolj redkih na svetu. Njihova hoja je zelo ljubka, tako da se jim kar nasmejiš, ko hitijo proti svojim gnezdom. Za njih je značilno, da se pingvinčki med seboj najprej najdejo in nato skupaj naredijo gnezdo, šele nato pride do parjenja. Okrog septembra in oktobra se izležeta običajno dve jajci. Od novembra do januarja pa se že izležejo mali pingvinčki na katere čuvata oba izmenično, saj morata iti v morje, da se nahranita in okrepita. Partnerja ostaneta skupaj večinoma celo življenje, le v primeru, da kdo od njiju umre, si najdeta novega. 

<div class="photoset-grid" data-layout="2323">
    <img src="{{ '/assets/images/23dunedin/resized_22.jpg' | relative_url }}" data-title="Iz Dunedina sva se peljala naprej proti zadnjemu obalnemu mestu, saj sva nato zavila v notranjost otoka, Oamaru. Vmes sva se ustavila na eni plaži z okroglimi kamni imenovanimi Boulers." data-lightbox="gr1">
    <img src="{{ '/assets/images/23dunedin/resized_29.jpg' | relative_url }}" data-title="Tudi Oamaru nama je bil zelo všeč, sicer je majhno pristaniško mestece in zato nič kaj turistično, a ima en poseben čar. Pa najbolj huda igrala za otroke imajo - tudi malo večje otroke. :P" data-lightbox="gr1">
    <img src="{{ '/assets/images/23dunedin/resized_30.jpg' | relative_url }}" data-title="Ulica v kateri je imelo pristanišče svoje skladišče." data-lightbox="gr1">
    <img src="{{ '/assets/images/23dunedin/resized_31.jpg' | relative_url }}" data-title="Oamaru ima veliko zgradb narejenih v grškem slogu." data-lightbox="gr1">
    <img src="{{ '/assets/images/23dunedin/resized_32.jpg' | relative_url }}" data-title="Tale znak mi je bil pa smešen. Na cesti lahko zbiješ pingvina, zato moraš biti zelo pozoren. Midva sva pa naštetokrat preživela več ur ob čakanju na njih, pa nikjer nobenega. :D" data-lightbox="gr1">
    <img src="{{ '/assets/images/23dunedin/resized_23.jpg' | relative_url }}" data-title="No, očitno je eno čakanje obrodilo sadove in to ravno v bližini mesta Oamaru. Mogoče je pa tisti znak tam res z namenom. :)" data-lightbox="gr1">
    <img src="{{ '/assets/images/23dunedin/resized_24.jpg' | relative_url }}" data-title="Iz opazovalnice nad plažo smo lahko opazovali živalski svet. Če bi pingvini vedeli, da smo v bližini, se ne bi nikoli prikazali, zato so opazovalnice postavljene daleč stran od plaže. Na srečo imamo priprave, ki nam približajo pogled, za naju je bil to moj fotoaparat, skozi katerega sva občudovala ta luštna bitja." data-lightbox="gr1">
    <img src="{{ '/assets/images/23dunedin/resized_25.jpg' | relative_url }}" data-title="Še en utrujeni morski lev, ki je prišel po hranjenju na obalo, omagan od borbe za življenje." data-lightbox="gr1">
    <img src="{{ '/assets/images/23dunedin/resized_26.jpg' | relative_url }}" data-title="Prvi pingvin, ki sva ga zagledala. Ne moreš ostati malodušen ob njihovem ljubkem premikanju po pesku. Zagotovo je bil tole velik highlight vzhodne obale oziroma cele Nove Zelandije." data-lightbox="gr1">
    <img src="{{ '/assets/images/23dunedin/resized_28.jpg' | relative_url }}" data-title="Prvemu se je pridružil še en pingvinček, s katerim sta skupaj zakorakala proti bolj varnemu delu plaže, kjer imajo verjetno svoja gnezda." data-lightbox="gr1">
</div><br/>

