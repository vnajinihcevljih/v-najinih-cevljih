---
layout: post
title:  "Najboljše za konec: Cookovo otočje 3.del"
date:   2017-08-03
published: true
author: Ana
---

<p class="intro"><span class="dropcap">K</span>o bi vedeli, kolikokrat sem se lotila pisanja tegale bloga (tale zapis je druga polovica 2. dela, ki je nastal v času pisanja 2. dela). Naštetokrat sem začela s pisanjem in kmalu tudi odnehala. Očitno doživljam nekakšno popotniško depresijo in mi je nekoliko težje pisati o nedavnih spominih, ko bi si pa najbolj želela, da niso le nedavni, ampak da pišem od tam, da bi bilo sveže, s soncem obsijano, v senci palme, osveženo z ravno prav toplo vodo. Oh ja, pogrešam, pogrešam mojo Novo Zelandijo in vse otoke pod njenim vplivom in življenje, ki sva ga imela tam s Primožem. Ravno zato je najtežje pisati o vsem tem zdaj, ko so spomini še sveži, ko so vsi nekje na lepšem, midva pa skušava živeti naprej po starem in nama to bolj ali manj uspeva.</p> 

Primož je nadvse priden in ima napisano skoraj že celo magistrsko, jaz pa malce tavam in počnem vse kar v danem trenutku moram. Res je pomembno imeti cilje v življenju, da stremiš k njim, se jih oklepaš. V zahvalo dobiš zadovoljstvo in sladek spanec zaradi utrujenosti ob koncu dneva. Moj trenutni cilj bo do konca napisati tale članek, ker vas nočem več zanemarjati in iskati izgovorov, zakaj še ni napisan. Zdaj veste razlog za mojo odsotnost, jaz pa se  bom potrudila biti bolj pridna, saj sicer ne bom nikamor prišla do konca počitnic. 

<div class="photoset-grid" data-layout="1"> 
    <img src="{{ '/assets/images/29cookislands3/01.jpg' | relative_url }}" data-title="" data-lightbox="gr1">
</div><br/>

Naj po tem kratkem čustvenem vložku pišem naprej o Cookovem otočju. Prijateljica mi je ob prihodu domov pripovedovala o zanimivi izjavi njenega profesorja na faksu, da so za njega bogati ljudje tisti, ki se v enem trenutku odločijo, da bodo odpotovali na Cookovo otočje in naslednji hip rezervirajo letalsko karto in prenočišče. Ta izjava me je nadvse nasmejala, saj se midva nisva našla ravno med temi bogatimi, odločitev za potovanje tja pa je bila prav tako zelo spontana. Za razliko od teh bogatih, sva midva živela v najcenejšem hostlu na otoku, kjer sva si sobo delila z neznanci, jedla sva makarone s tuno, naokrog pa se prevažala z najcenejšim najetim skuterjem. Nisva hodila na drage fancy večerje, ki ti jih postrežejo ob spremljavi glasbeno-plesne predstave Maorov, niti se nisva peljala po laguni s palmami pokrito ladjico, kjer so turisti sedeli kot sardelice, pa čeprav je bila ena od tistih “must to do” turističnih atrakcij, ki me pač res niso navdušile. 

<blockquote>Če bi potovala tako razsipniško, si verjetno še dolgo časa ne bi mogla privoščiti kakšnega daljšega potovanja. </blockquote>

Namesto z ladjo, sem do otočka priplavala sama, vmes pa si ogledovala barviti podvodni svet. Doživela sva res veliko lepih stvari in lahko rečem, da nisva  čisto nič manj uživala kot tisti, ki so morali precej bolj globoko seči v žep in zaradi katerih ima Cookovo otočje sloves počitniške destinacije za bogataše. Edina stvar, ki naredi potovanje tja manj dostopno in zato lahko odvrne ljudi od obiska teh otočij, je njihova oddaljenost in z njo povezana cena letalske karte. Midva sva bila pri tem precej na boljšem, zato pa sva tudi izkoristila priložnost za obisk te "sosednje" države.

<div class="photoset-grid" data-layout="2"> 
    <img src="{{ '/assets/images/29cookislands3/02.jpg' | relative_url }}" data-title="Luksuzne hišice ob morju za tiste za malo bolj premožne." data-lightbox="gr1">
    <img src="{{ '/assets/images/29cookislands3/03.jpg' | relative_url }}" data-title="Ob počitniški hiši dobiš še svojo privatno plažo." data-lightbox="gr1">
</div><br/>

Kljub temu, da nisva imela ves čas sreče z vremenom, sva uživala na polno. Tudi, ko je deževalo, sva se vozila s skuterjem, prav tako plavala v morju, v rečici pod slapom, čeprav so naju vsi malo čudno gledali, šla na sobotni market v največjemu nalivu. štiri od šestih dni so bili precej deževni, a ozračje je bilo še vedno toplo in ker sva zelo veliko plavala v morju, sva bila tako ali tako mokra skozi cel dan. Razlog za padavine je bilo prehodno obdobje med poletnim in zimskim letnim časom. Zanimivo je, da je največja turistična sezona pri njih ravno zdaj, ko imajo "zimo". Temperature so še vedno izjemno prijetne, voda pa ima prav tako nad 20 stopinj, zato se predvsem Kiwiji radi zatečejo v tople kraje, ko je pri njih nekoliko hladneje. Domačini jih seveda ne razumejo, v vodi zatorej vidiš le turiste. Na srečo pa je zimsko obdobje izredno suho, brez padavin, zatorej še vedno zelo prijetno, kljub nižjim temperaturam.

Kot sem že napisala, sva zelo velik del bivanja na Rarotongi preživela v vodi. Na splošno obožujem morje in dejstvo, da sva bila na Novi Zelandiji obkrožena z njim, nama ni kaj dosti pomagalo. 

<blockquote>Tam je, gledaš in očuduješ njegovo veličino, da bi se šel kopat, pa je voda premrzla ali pa je preveč hladno in vetrovno, da bi ti sploh pasalo kaj več od namakanja gležnjev.</blockquote>

Ravno zaradi tega sem na Cookovih z največjim veseljem nadoknadila vse za nazaj. Že na Novi Zelandiji sva si kupila masko za potapljanje, tako da sva lahko občudovala podvodni svet. Koliko čudovitih tropskih barvnih ribic in koral si lahko videl. Vse tiste, ki so mi bile prej znane iz kakšnih revij in posnetkov podvodnega sveta.

(Slike podvodnega sveta pridejo nekoliko kasneje, saj je najin GoPro trenutno na dopustu po Jadranu in prej nisva bila še tako pridna, da bi naložila vse slike in videe iz Cookovega otočja.) 

<div class="photoset-grid" data-layout="1"> 
    <img src="{{ '/assets/images/29cookislands3/04.jpg' | relative_url }}" data-title="" data-lightbox="gr1">
</div><br/>

S skuterjem sva prevozila cel otok v 45. minutah. Najboljši del tega je, da se lahko ustaviš kadarkoli in kjerkoli ti srce poželi, hkrati pa te med vožnjo hladi prijetna sapica. Obiskala sva vse najlepše plaže in se hkrati lahko vedno vračala v zavetje hostla, kjer sva si kuhala kosila in večerje in se družila z ljudmi. Prav zaradi dežja se je veliko ljudi večino časa zadrževalo v hostlu, zato smo se med sabo bolje spoznali, se igrali družabne igre in si pripovedovali zgodbe iz Nove Zelandije. Velika večina jih je namreč prišla prav iz tam, po tem ko so prepotovali celo državo, tako kot midva. Med njimi sta se našla celo dva Slovenca in lahko si mislite, kako sem bila presenečena, ko sem nekega dne s klopce za kajenje slišala pogovor v slovenščini. 

<blockquote>Ko tako daleč od doma slišiš slovenske besede s strani nekoga, ki ni Primož, se najprej vprašaš, če ti zdravje in sluh še vedno služita.</blockquote> 

Očitno smo Slovenci res vsepovsod, četudi nas je tako malo. Lahko povem, da sem raje poslušala Nemce, ko so se nekoliko pritoževali nad Angelo, kot godrnanje naših "Slovenceljnov" nad Slovenijo. Še dobro, da sva prej spoznala nekaj zelo "fjst" Slovencev med potikanjem po Novi Zelandiji, da imam srečanja s svojim narodom na drugem koncu sveta še vedno v dobrih mislih.

<div class="photoset-grid" data-layout="1"> 
    <img src="{{ '/assets/images/29cookislands3/1a.jpg' | relative_url }}" data-title="Skoraj popolno odprt kokosov oreh. Slovenca sta delila nasvete glede precej zahtevnega odpiranja trdega oreha. " data-lightbox="gr1">
</div><br/>

Poleg druženja z mladimi popotniki so se mi še posebej vtisnili v spomin pogovori z domačini. Z lastnikom hostla po imenu Bill sva nekajkrat zašla v pogovor in še danes mi v glavi odzvanjajo nekatere njegove ideje, prepričanja in zgodbe in sploh ne vem, kako sva se dokopala do njih, ko pa sva ponavadi začela temo z godrnjanjem o vremenu in mojem nenehnem spraševanju, kdaj bo že nehal padati dež, ker bi šla jaz rada malo v hribe. En nasvet, če se boste kdaj podali tja. 

<blockquote>Nikoli ne sprašujte domačine o vremenu, ker se nobenemu ne sanja, kakšna je napoved, niti jih ne zanima. Resnično živijo za tisti dan. </blockquote>

In veseli so, če je sončno, prav tako se veselijo dežja, ki namoči njihova polja. Zanimiva je bila tudi družina, ki je sicer prihajala s "sosednjega" otoka z imenom Samoa. Mati je bila snažilka v hostlu, oče pa hišnik, ki je ravno tiste dni popravljal okna v pritličju in nameščal mrežo za komarje. Imela sta dva majhna otroka, ki sta bila ves čas z njima. Najmlajši fantek je bil še v plenicah in je na vsak način hotel pomagati atiju pri delu, čeprav je komajda držal kladivo v rokah, tako da ga je bolj motil in strašil hkrati kot kaj drugega. Zato smo se včasih igrali z njim kar stanovalci hostla, njegova starša pa sta bila nadvse hvaležna, da sta imela kakšen trenutek miru pred njim. Si predstavljate, da bi vzeli svojega otroka v službo pri nas? :D Pogovarjala sem se z očetom, ki mi je povedal, da so na Cookovo otočje prišli zaradi denarja, saj je tukajšnja plača veliko boljša od tiste na Samoi in da zelo pogrešajo svoj dom.

Skoraj vsak dan sva imela v načrtu hribolazenje, vendar nama je načrte vedno znova porušil kakšen naliv dežja, ki je naredil pot nedostopno. Na najvišji vrh otoka sva se hotela podati po sobotni tržnici, a sva ostala le pri prvem delu. Vsako soboto domačini na tržnici prodajajo svoje pridelano sadje in zelenjavo, slaščice, razne rokodelske izdelke, različne gurmanske jedi, ki so tam na voljo po nižjih cenah kot sicer. Dogodek je izjemno priljubljen tako s strani domačinov kot tudi turistov. Midva sva uživala ob pogovorih z nasmejanimi prodajalci na koncu pa še ob kulturnem programu. Možje Maori so igrali na nekakšne posebne podolgovate lesene bobne, ki so bili izjemno glasni. Na njihov ritem pa so plesale mlade plesalke, z namenom zbiranja prostovoljnih prispevkov za otroke v kulturnem društvu, da bi lahko tudi oni obiskali države od koder prihajajo turisti.

<div class="photoset-grid" data-layout="21"> 
    <img src="{{ '/assets/images/29cookislands3/05.jpg' | relative_url }}" data-title="V dežnem plaščku na sobotni tržnici." data-lightbox="gr1">
    <img src="{{ '/assets/images/29cookislands3/06.jpg' | relative_url }}" data-title="Leseni izdelki." data-lightbox="gr1">
    <img src="{{ '/assets/images/29cookislands3/07.jpg' | relative_url }}" data-title="Ples maorskih deklic in bučno igranje na bobne." data-lightbox="gr1">
</div><br/>

Dan zatem sva se odločila, da greva k sveti maši. Od drugih sva slišala, da je obred zelo zanimiv, petje Maorov pa zelo mogočno, podobno črnsko-duhovni glasbi. Na zelo majhnem otoku, z nekaj tisoč naseljenih ljudi, imajo še vedno 9 aktivnih cerkva, tako da sploh nisva vedela, v katero naj greva. Izbrala sva cerkev, ki je bila najbližja plaži, na katero sva hotela iti po obredu. Izkazalo se je, da gre za protestantsko cerkev, kar me je malo razveselilo, saj me je vedno zanimalo, kako izgleda maša pri protestantih. Pater je večino časa pridigal in bral iz Svetega Pisma. Ves čas je menjaval maorski in angleški jezik, tako da za polovico časa ne vem o čem se je šlo. Najbolj pa me je navdušilo petje, kar sem potihoma tudi pričakovala. Pevci so peli miljon-glasno (pesniško sredstvo pretiravanje, ampak vseeen fuul-glasno) in to iz srca, tako zelo, da je sporočilo prišlo do vsakega obiskovalca v cerkvi, četudi nismo vsi razumeli maorščine. 

<div class="photoset-grid" data-layout="2"> 
    <img src="{{ '/assets/images/29cookislands3/08.jpg' | relative_url }}" data-title="Nedeljska maša." data-lightbox="gr1">
    <img src="{{ '/assets/images/29cookislands3/10.jpg' | relative_url }}" data-title="Cerkev, okrog nje pa beli grobovi." data-lightbox="gr1">
</div><br/>


Domačini so bili oblečeni v bela oblačila, tudi moški, ženske pa so imele še klobuček z vencem iz rož. Večji del obreda sva bila v vlogi opazovalca, nato pa smo po koncu maše prišli do darovanja, ko so nam "Jezusovi apostoli" v klop prinesli hostijo (kruh, ki je bil košček toasta). 

<blockquote>Midva s Primožem sva ga seveda prvo sekundo dala v usta, nakar ugotoviva, da bi jo morala še naslednjih pet minut držati v roki tako kot ostali.</blockquote>

Takoj mi je postalo jasno, zakaj me je gospa, ki nama je dala hostijo, malo čudno pogledala. Uuuppsss. No, v drugo, ko smo dobili "štamperle vina" (sladke vode), nama je šlo že bolje in sva neučakana počakala na ostale. Ob koncu maše sta oba duhovnika stala pri izhodu cerkve in vsakemu dala roko ter se zahvalila za obisk maše, hkrati pa naju povabila na druženje ob hrani v njihovem vaškem domu. Kdo bi zavrnil tako mikavno ponudbo. Hrana in pijača sta bili izvrstni, za naju pa je bil to kulinarični vrhunec Cookovega otočja. Vsako nedeljo domačini prinesejo hrano ob kateri se nato družijo in imajo tako skupno kosilo. Na mizi so bili postereženi kruhki z različnimi ribjimi namazi, sadje, sladice ... 

<div class="photoset-grid" data-layout="2"> 
    <img src="{{ '/assets/images/29cookislands3/09.jpg' | relative_url }}" data-title="Druženje ob kosilu po koncu maše." data-lightbox="gr1">
    <img src="{{ '/assets/images/29cookislands3/11.jpg' | relative_url }}" data-title="Takšni venčki so na Cookovem otočju zelo popularni. Še jaz bi si ga kupila, pa kaj ko so tako 'kul' samo v tistih toplih krajih." data-lightbox="gr1">
</div><br/>

Spoznala sva tudi prijazno Novozelandko, ki se je preselila na Cookovo otočje skupaj z družino dolga leta nazaj. Na enem majhnem zakotnem otoku, do katerega je možno priti samo z ladjo po več kot enem dnevu plovbe od Rarotonge, je poučevala otroke. Danes živi skupaj z možem na Rarotongi, kjer odrasle poučuje o poslovanju in delu z ljudmi/turisti, saj je to najpomembnejša panoga na otoku.  S polnimi želodčki in čudovitimi vtisi, sva se zleknila na plaži, nato pa se pognala v prijetno toplo morje. 

Drugače pa je foto-gradivo super prikaz vsega zgoraj opisanega, zato se počasi umikam in dajem prostor sliki, ki tako ali tako veliko več pove. Ker pa nisem prepričana, če vam bodo povedale, kako zelo srečna sva bila, čeprav se je najina pustolovščina končevala, kako sproščena, zadovoljna, napolnjena z energijo in lepimi spomini, kako zelo lepo je dišalo morje, kako mi je bilo vseeno za miljon zrnc peska v laseh, kako je bilo fajn zaspat s slano kožo, kako zabavno je bilo gledati Primoža, ki je po pol ure vztrajal z odpiranjem kokosovega oreha (kot taprav dec, ki bo vedno dobro poskrbel za svojo družino) in kako je bilo najlepše zaključiti svetel del dneva z opazovanjem velikih valov, ki so v daljavi bučali ob kamnito prepreko, ki je obgrajevala laguno, ob zahajanju sonca, s steklenico piva, čipsom in Primožem ob strani in če vam nisem povedale tega, vam povem to zdaj. :)

<div class="photoset-grid" data-layout="21332133312"> 
    <img src="{{ '/assets/images/29cookislands3/12.jpg' | relative_url }}" data-title="Raziskovanje otoka na skuterju." data-lightbox="gr1">
    <img src="{{ '/assets/images/29cookislands3/13.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/14.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/15.jpg' | relative_url }}" data-title="Gospod in gospa sta pripravljala obok za mladoporočenca, ki sta se prišla tja poročit. V daljavi sva bila navzoč ob njuni potrditvi." data-lightbox="gr1">
    <img src="{{ '/assets/images/29cookislands3/16.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/17.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/18.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/19.jpg' | relative_url }}" data-title="Črpalka, ki je ob enem tudi trgovina in sladolednica. " data-lightbox="gr1">
    <img src="{{ '/assets/images/29cookislands3/20.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/21.jpg' | relative_url }}" data-title="Grobovi so po Rarotongi posejani vsepovsod. Ljudje pokopajo svoje najbližnje celo na svojem vrtu. Tale pokopališče je bil eden redkih strnjenih v eno, s prečudovitim pogledom na morje. Kaj čš lepšga." data-lightbox="gr1">
    <img src="{{ '/assets/images/29cookislands3/22.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/23.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/24.jpg' | relative_url }}" data-title="On se znajde. Palce, kokosovi orehi pa gas!" data-lightbox="gr1">
    <img src="{{ '/assets/images/29cookislands3/25.jpg' | relative_url }}" data-title="<333" data-lightbox="gr1">
    <img src="{{ '/assets/images/29cookislands3/26.jpg' | relative_url }}" data-title=":D" data-lightbox="gr1">
    <img src="{{ '/assets/images/29cookislands3/27.jpg' | relative_url }}" data-title="Na zadnji večer nisem hotela ven iz vode, pa je rekel Primož, da naju avion čaka. :(" data-lightbox="gr1">
    <img src="{{ '/assets/images/29cookislands3/30.jpg' | relative_url }}" data-title="Izmed množice orehov, ki so ležali na plaži, je Primož našel največjega in najtežjega. Za večerjo smo ga pomalcali skupaj s prijatelji iz hostla. Bil je najboljši kokosov oreh od vseh do tedaj! ;)" data-lightbox="gr1">
    <img src="{{ '/assets/images/29cookislands3/31.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/28.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/29.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/32.jpg' | relative_url }}" data-title="Zaradi 7-urne zamude leta sva morala noč preživeti na trati sredi letališča, saj zaradi leta zgodaj zjuraj nisva imela rezerviranega ležišča. Ko sva se zbudila, je gospod poleg naju pobiral morebitne smeti v travi. Dobro jutro!" data-lightbox="gr1">
    <img src="{{ '/assets/images/29cookislands3/33.jpg' | relative_url }}" data-title="" data-lightbox="gr1">
    <img src="{{ '/assets/images/29cookislands3/34.jpg' | relative_url }}" data-title="Se še zadnjič poslavljava od tega luštnega otočka." data-lightbox="gr1">
    <img src="{{ '/assets/images/29cookislands3/35.jpg' | relative_url }}" data-title="Dobra stvar zamude leta pa je bil tale pogled na otok, ki ga ob nočnem letu ne bi zazrla. :)" data-lightbox="gr1">
    <img src="{{ '/assets/images/29cookislands3/36.jpg' | relative_url }}" data-title="Kako majhno, ranljivo, izgubljeno sredi oceana. Adijo Rarotonga!" data-lightbox="gr1">
</div><br/>


